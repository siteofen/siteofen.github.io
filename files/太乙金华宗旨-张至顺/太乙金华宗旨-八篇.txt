太乙金华宗旨-八篇

孚佑帝君太乙金华宗旨自序

易大传曰，神无方也，无体也，言神无方体，则名言之，而难尽矣。来往不穷，利用出入，日用之而不知，与天地合其德，与日月合其明，与鬼神同其变化，至矣哉。盛德大业，言之不可终穷，拟议之而无可形似，灵文秘籍，俱归尘腐，予之定是宗旨，不落名言。无从拟议，其所以干施，天地转运阴阳者，在握其寸机而已。得其机则妙，用在我，而乾坤皆范围之，而过矣。机者，何以而已矣，一不可名归于太虚，而浩浩落落，一片神形，其间变化，无端，妙用不侧，吾何以名之，名之曰，太乙噫至矣，尽矣。宇庵屠子辈编辑宗旨成书，各授弟子爰为之阐，发大意而着之，间端是为序。

斗中阐教孝悌明王原序

昔奉纶音，命上真演化，五陵之肉渡拔多人，至戊申岁，于坤陵遴选七人。具闻天阙每降战乩白龙精舍与诸子所谈，无非尽性至命之学。非若世人言性者，不兼言命，或略于言性，本体上加功夫，有功夫莫识本体，以至失之毫厘谬以千里。盖言性直达先天，言命不离冲漠，性命合一。体用兼该形色合天性以为用，天性超形色以还元。六根六尘，皆为形色，有形有色，悉本天真。离六尘，无见性之地，舍六根，无立命之基。识得六尘皆是本根，滴滴归源矣。见得六根皆光明藏则处处灵通矣。是故有一物不归性量，毕竟见性之本真，有一处不关命脉难言立命之已至。至入本性命之学，上达玉清下彻泉壤，法身周遍大千曲成万物，广大悉备，言性而命无不该，言命而性无不具，彼以龙虎法象，炼形炼气何为乎是书也。本为七真宏愿，流传万劫有具出世福，肩何法门者虔奉修持，何患不立致九霄，而飞升紫府耶。

许旌阳真君原序

天地设立，圣人，成能，圣人亦人也，何以成能，于天地。盖自日月垂象，四时运行百奔蕃昌，人物变化参错不齐，遇人见其，自无而之有，莫不有而滞放形，至人则见其，自有而返于无。故皆观象，而归于化，所以数往者顺，知来者逆。顺则为人为物为山川崖谷，为草木禽鱼，为风雨露雷，为龙蛇怪异。凡事变不可名牡，看何易番数，逆则为佛为仙，为元始为威音，为赞化育之至圣，为知化育之至诚甚矣。一顺一逆之间，为人鬼异路，圣凡分界，本是同得之圣体，而独让至人成能，而与知能之遇，百性日用之而不知，返其本初，亦其可衰也。已易曰，乾坤毁则无以见易，人身一天地也，天地有日月，万象开明。故曰干为易之门户，人有日月，精华发露，其犹重门洞开，从此直登丹阙，而上玉清也。抑何难哉，要不外目前之利用，出入偶百姓之易，知简能，此至人普度心传，所以为无量欤。

邱长春真原序

昔随侍吕祖与诸子标示宗旨，如易从爻卦以前，言太极也。越数年，许子深庵，偕易庵，沧庵辈，又得大畅宗风，如易言太极生两仪，生四象，而四时行百物生，天地日月山河，鬼神同体何德，无时无处，而非宗旨大全。今何时乎，大地冰坚，草木黄落，龙蛇蛰藏，风日冥漠，将以为万物退藏，而归于宁閟乎。乃朔风何自而来，冻云何自而起，霜清月落，晓日迎暄，鹤羽翩跹，来寻法侣，提起旧时公案，一一如在目前。往日旧游，又成故迹则当此立冬，亦任草木之凋残，风霜之变易而已，何容心哉。其聚其散，孰往孰来，聚而来其犹朔风，冯虚而忽至，散而往，其若风云，飘然而西驰。聚者不可以为常，散者岂终就于灭，物情变化，来往无端，则自五行四时而太极，而归于无极也。万古一时，寒暄一刻，有此一刻之烛光，日影霜花之草露，则为宗旨之现前，为宗风之大畅，为作序之大成。舍此而言，五行四时，太极无极，恐未免失，失之千里矣。

谭长生真人原序

圣真无不在世度人，究竟何曾度得一人，亦世人能自耳。若世人与圣真性量，有增减分毫，便是度不去。圣祖初发愿度众生，已要度尽，百千万亿劫，无量众生度此七人，即七如来，卢遮那无法身也。诸子不离凡夫地，何以即与古佛同尊，子辈原无信不及，所以圣祖当下即度得，若有一毫信不及，千生难免轮回也。自古圣贤，千言万语，无非要人识得性光，通天彻地，古今圣凡一齐透过，无少等待，无不完成所为尽性者，尽此。所为至命者，至此。采药者，采此。修证者，修证此而已。此宗旨，所以为万法归宗，至尊法旨，尔为仙佛，为天人，为山河，为六道为鬼怪，为昆虫草木，无不承受法旨，皈命大宗苟有十分信得及者，不离当下即与度去。有一毫信不及，饶他千生万劫，永堕迷途，向立严誓七人外不得妄传，岂圣祖普度之公心，只虑世人障蔽甚深，罪业烦重，不能闻法信心，而反生疑谤，是益其罪也。究竟圣祖度人之宏愿与学人谨凛之畏心，原无二无别之此，不犹仰体祖训，先圣后圣，殊途而一至矣。

张三丰真人原序

道也者，时焉而已。日月往来，寒暑变迁，草木生禽鸟飞鸣，以及吾人日用动静，莫非运用一时之中。变化无端，时至自见，斯为天地之心，不可以一名，而况于他乎。我来也晚，阳穷于上，剥换尽矣。慈当一阳初复，悠然而来，莫穷其迹，莫究其因，大地阳和，已无不潜行而默运，以此为天地之转运也。而天地不得而自主，以此为日月之进退也。而日月亦听其自然，风云交易乎上，草木萌动于下，大矣哉时之为用也。是故言道者，不离前即一言一动，一事一物，无不可以见天地之心。盖此天地之心，任阴阳剥换，时命推迁，而无思无为，终古寂然不动。今人舍目前，而谈玄说妙，则违乎时也。违时即与道背驰，何时有见道之日乎。天下之动，贞乎一变，动不居何可言尽，观乎时道万变皆在目前矣。从目前，一一消归于太虚，谓之见天地之心，可谓之大道之宗旨。可时也，化也，要不离乎目前，而得之矣。何道之可名，何太乙之可言乎。故曰，道也者，时焉而已矣。

王天君原序

善承受法旨，护持道教，千百年于此矣。不惟派下贤嗣，潜修默证，呼吸感通，即遇夫遇妇，有能发一念向道真切，无不敬礼，而左右维持之。此故发愿之初心，如是亦一体感召，虚空上下，自无隔碍。本来如是列祖诸真，法身周伦大千，心心相印，法法归宗。往古来今超凡入圣者，不离自本自根，当下一齐正觉，何果何因，何修何证，善也。披诚宣力，进随恐后，亦如风霆雷露随时应化于覆载之中，栽培倾覆，一住万类，各正性命而已，而造物者无心也。自七贤之敬受宗旨，斯地遂为仙佛道场，十方三世，一时集会，百灵呵护，日月开明，有情无情，尽成法侣，上天下地，悉与证盟。道祖设教以来，真迷有若，此广大悉备，易简直截，如宗旨之尽泄玄机者，是曰受命监证盟誓。善敬辞曰，无庸有此证也。以七人得遇圣真，传示无上妙道，即佣夫爨媪，牧坚椎童，畴非听法之上器甚至魔王蛟党，龙蛇异类，亦无不在此七真之内，七真何藉与余，余又何必为七真证。吕祖再三申命曰，天不爱道，传示七人，将有此七人化度无量，倘有诽谤法门，诋毁贤圣，惟尔护法，呵谴而默相之，法子有不敬慎，凛遵戒律，或轻传匪人，尔护法亦严加谴罚。善同七人，跪而受命鸣乎列祖。普度慈心，原无分上下，其奈世人，积业如山，吾自仰承法雨，七真果能体此化度慈心，随地随时，多方接引，无真自度，度人之宏愿，则尽法界，众生皆投诚归命，亦何待雷露风霆，惟是广生大生以各正性命于两间可耳。

孚佑帝君重序

近世谈玄理者，大半择焉不精，语焉不详，皆不足为道家法。天本空空，故历万劫而不灭。地原博大，故载万物而不陨，要之不外空空。博大者，尽是儒教有诚伪之分，道家行内外之功。诚则非虚无，伪则近空谈，其中判然若揭。至于道家之方千端万绪，要皆不外于内圣，外王之于途何以为之内，即渺渺冥冥，聚我之精，达我之形，勿劳尔听，勿淆尔声，充我之精，固我之形，空空尔听，渺渺尔声，求一定之真我，去污浊之非我，是是非非无人无我，近乎道矣。何以为之外，为有缘说法，为遇顽度迷苦口婆心，以期大千世界，共登彼岸，旦足以辅助，内圣之无量功德。故学道者，亦不可忽也。然行远必自迩，若内功不通门径，虽有千百善行，亦无大补益，谓予不信，请看市井，吃斋念佛者，几见其道成作佛也。余不文弁言于首，直谓之说法，可不可以序文视之。天运丁巳年纯阳道人重序。