<!doctype html><html lang=zh-cn>
<head>
<meta charset=utf-8>
<meta http-equiv=x-ua-compatible content="IE=edge,chrome=1">
<title>千字文 - Om</title>
<meta name=renderer content="webkit">
<meta name=viewport content="width=device-width,initial-scale=1,maximum-scale=1">
<meta http-equiv=cache-control content="no-transform">
<meta http-equiv=cache-control content="no-siteapp">
<meta name=theme-color content="#f8f5ec">
<meta name=msapplication-navbutton-color content="#f8f5ec">
<meta name=apple-mobile-web-app-capable content="yes">
<meta name=apple-mobile-web-app-status-bar-style content="#f8f5ec">
<meta name=author content="om"><meta name=description content="千字文 Your browser does not support the audio element. 原文 天地玄黄， 宇宙洪荒。日月盈昃， 辰宿列张。 寒来暑往， 秋收冬藏。闰余成岁， 律吕调阳。 云腾致雨， 露结为霜。金生丽水， 玉出"><meta name=keywords content="Om,嗡">
<meta name=generator content="Hugo 0.92.2 with theme even">
<link rel=canonical href=https://siteofen.github.io/zh-cn/reading/%E5%8D%83%E5%AD%97%E6%96%87/>
<link rel=apple-touch-icon sizes=180x180 href=/apple-touch-icon.png>
<link rel=icon type=image/png sizes=32x32 href=/favicon-32x32.png>
<link rel=icon type=image/png sizes=16x16 href=/favicon-16x16.png>
<link rel=manifest href=/manifest.json>
<link rel=mask-icon href=/safari-pinned-tab.svg color=#5bbad5>
<link href=/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css rel=stylesheet>
<link rel=stylesheet href=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin=anonymous>
<link rel=stylesheet href=/css/evencustom.css>
<meta property="og:title" content="千字文">
<meta property="og:description" content="千字文 Your browser does not support the audio element. 原文 天地玄黄， 宇宙洪荒。日月盈昃， 辰宿列张。 寒来暑往， 秋收冬藏。闰余成岁， 律吕调阳。 云腾致雨， 露结为霜。金生丽水， 玉出">
<meta property="og:type" content="article">
<meta property="og:url" content="https://siteofen.github.io/zh-cn/reading/%E5%8D%83%E5%AD%97%E6%96%87/"><meta property="article:section" content="reading">
<meta property="article:published_time" content="2022-02-23T20:06:41-05:00">
<meta property="article:modified_time" content="2022-02-23T20:06:41-05:00"><meta property="og:site_name" content="Om">
<meta itemprop=name content="千字文">
<meta itemprop=description content="千字文 Your browser does not support the audio element. 原文 天地玄黄， 宇宙洪荒。日月盈昃， 辰宿列张。 寒来暑往， 秋收冬藏。闰余成岁， 律吕调阳。 云腾致雨， 露结为霜。金生丽水， 玉出"><meta itemprop=datePublished content="2022-02-23T20:06:41-05:00">
<meta itemprop=dateModified content="2022-02-23T20:06:41-05:00">
<meta itemprop=wordCount content="2517">
<meta itemprop=keywords content="千字文,mp3,"><meta name=twitter:card content="summary">
<meta name=twitter:title content="千字文">
<meta name=twitter:description content="千字文 Your browser does not support the audio element. 原文 天地玄黄， 宇宙洪荒。日月盈昃， 辰宿列张。 寒来暑往， 秋收冬藏。闰余成岁， 律吕调阳。 云腾致雨， 露结为霜。金生丽水， 玉出"><!--[if lte IE 9]><script src=https://cdnjs.cloudflare.com/ajax/libs/classlist/1.1.20170427/classList.min.js></script><![endif]--><!--[if lt IE 9]><script src=https://cdn.jsdelivr.net/npm/html5shiv@3.7.3/dist/html5shiv.min.js></script>
<script src=https://cdn.jsdelivr.net/npm/respond.js@1.4.2/dest/respond.min.js></script><![endif]-->
<script async src=//busuanzi.ibruce.info/busuanzi/2.3/busuanzi.pure.mini.js></script>
</head>
<body>
<div id=mobile-navbar class=mobile-navbar>
<div class=mobile-header-logo>
<a href=/zh-cn/ class=logo>Om</a>
</div>
<div class=mobile-navbar-icon>
<span></span>
<span></span>
<span></span>
</div>
</div>
<nav id=mobile-menu class="mobile-menu slideout-menu">
<ul class=mobile-menu-list>
<a href=/zh-cn/>
<li class=mobile-menu-item>主页</li>
</a><a href=/zh-cn/post/>
<li class=mobile-menu-item>目录</li>
</a><a href=/zh-cn/categories/%E9%81%93/>
<li class=mobile-menu-item>道</li>
</a><a href=/zh-cn/categories/%E4%BD%9B/>
<li class=mobile-menu-item>佛</li>
</a><a href=/zh-cn/tags/%E6%97%A9%E6%99%9A%E8%AF%BE/>
<li class=mobile-menu-item>课</li>
</a><a href=/zh-cn/tags/>
<li class=mobile-menu-item>标签</li>
</a><a href=/zh-cn/categories/>
<li class=mobile-menu-item>分类</li>
</a>
</ul>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/reading/%E5%8D%83%E5%AD%97%E6%96%87/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
</nav>
<div class=container id=mobile-panel>
<header id=header class=header>
<div class=logo-wrapper>
<a href=/zh-cn/ class=logo>Om</a>
</div>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/reading/%E5%8D%83%E5%AD%97%E6%96%87/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
<nav class=site-navbar>
<ul id=menu class=menu>
<div class=dropdown>
<li class=menu-item>
<a class=menu-item-link href=/zh-cn/>主页</a>
</li>
</div><div class=dropdown>
<li class=menu-item>
<a class=menu-item-link href=/zh-cn/post/>目录</a>
</li>
<div class=dropdown-content>
<a class=menu-item-link href=/zh-cn/reading/>阅读</a>
</div>
</div><div class=dropdown>
<li class=menu-item>
<a class=menu-item-link href=/zh-cn/categories/%E9%81%93/>道</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/%E4%BD%9B/>佛</a>
</li>
<div class=dropdown-content>
<a class=menu-item-link href=/zh-cn/categories/%E5%87%80%E7%95%8C%E6%B3%95%E5%B8%88/>净界法师</a>
</div>
</div><div class=dropdown>
<li class=menu-item>
<a class=menu-item-link href=/zh-cn/tags/%E6%97%A9%E6%99%9A%E8%AF%BE/>课</a>
</li>
</div><div class=dropdown>
<li class=menu-item>
<a class=menu-item-link href=/zh-cn/tags/>标签</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/>分类</a>
</li>
</div>
</ul>
</nav>
<link rel=stylesheet href=https://siteofen.github.io/evencustom.css>
</header>
<main id=main class=main>
<div class=content-wrapper>
<div id=content class=content>
<article class=post>
<div class=post-content>
<h2 id=千字文>千字文</h2>
<audio controls loop>
<source type=audio/mp3 src=/audio/千字文.mp3></source>
<p>Your browser does not support the audio element.</p>
</audio>
<div class="admonition quote"><p class=admonition-title>原文</p>
<p>天地玄黄， 宇宙洪荒。日月盈昃， 辰宿列张。</p>
<p>寒来暑往， 秋收冬藏。闰余成岁， 律吕调阳。</p>
<p>云腾致雨， 露结为霜。金生丽水， 玉出昆岗。</p>
<p>剑号巨阙， 珠称夜光。果珍李柰， 菜重芥姜。</p>
<p>海咸河淡， 鳞潜羽翔。龙师火帝， 鸟官人皇。</p>
<p>始制文字， 乃服衣裳。推位让国， 有虞陶唐。</p>
<p>吊民伐罪， 周发殷汤。坐朝问道， 垂拱平章。</p>
<p>爱育黎首， 臣伏戎羌。遐迩壹体， 率宾归王。</p>
<p>鸣凤在树， 白驹食场。化被草木， 赖及万方。</p>
<p>盖此身发， 四大五常。恭惟鞠养， 岂敢毁伤。</p>
<p>女慕贞絜， 男效才良。知过必改， 得能莫忘。</p>
<p>罔谈彼短， 靡恃己长。信使可覆， 器欲难量。</p>
<p>墨悲丝染， 诗赞羔羊。景行维贤， 克念作圣。</p>
<p>德建名立， 形端表正。空谷传声， 虚堂习听。</p>
<p>祸因恶积， 福缘善庆。尺璧非宝， 寸阴是竞。</p>
<p>资父事君， 曰严与敬。孝当竭力， 忠则尽命。</p>
<p>临深履薄， 夙兴温凊。似兰斯馨， 如松之盛。</p>
<p>川流不息， 渊澄取映。容止若思， 言辞安定。</p>
<p>笃初诚美， 慎终宜令。荣业所基， 借甚无竟。</p>
<p>学优登仕， 摄职从政。存以甘棠， 去而益咏。</p>
<p>乐殊贵贱， 礼别尊卑。上和下睦， 夫唱妇随。</p>
<p>外受傅训， 入奉母仪。诸姑伯叔， 犹子比儿。</p>
<p>孔怀兄弟， 同气连枝。交友投分， 切磨箴规。</p>
<p>仁慈隐恻， 造次弗离。节义廉退， 颠沛匪亏。</p>
<p>性静情逸， 心动神疲。守真志满， 逐物意移。</p>
<p>坚持雅操， 好爵自縻。都邑华夏， 东西二京。</p>
<p>背邙面洛， 浮渭据泾。宫殿盘郁， 楼观飞惊。</p>
<p>图写禽兽， 画彩仙灵。丙舍傍启， 甲帐对楹。</p>
<p>肆筵设席， 鼓瑟吹笙。升阶纳陛， 弁转疑星。</p>
<p>右通广内， 左达承明。既集坟典， 亦聚群英。</p>
<p>杜稿钟隶， 漆书壁经。府罗将相， 路侠槐卿。</p>
<p>户封八县， 家给千兵。高冠陪辇， 驱毂振缨。</p>
<p>世禄侈富， 车驾肥轻。策功茂实， 勒碑刻铭。</p>
<p>磻溪伊尹， 佐时阿衡。奄宅曲阜， 微旦孰营。</p>
<p>桓公匡合， 济弱扶倾。绮回汉惠， 说感武丁。</p>
<p>俊乂密勿， 多士寔宁。晋楚更霸， 赵魏困横。</p>
<p>假途灭虢， 践土会盟。何遵约法， 韩弊烦刑。</p>
<p>起翦颇牧， 用军最精。宣威沙漠， 驰誉丹青。</p>
<p>九州禹迹， 百郡秦并。岳宗恒岱， 禅主云亭。</p>
<p>雁门紫塞， 鸡田赤城。昆池碣石， 巨野洞庭。</p>
<p>旷远绵邈， 岩岫杳冥。治本于农， 务兹稼穑。</p>
<p>俶载南亩， 我艺黍稷。税熟贡新， 劝赏黜陟。</p>
<p>孟轲敦素， 史鱼秉直。庶几中庸， 劳谦谨敕。</p>
<p>聆音察理， 鉴貌辨色。贻厥嘉猷， 勉其祗植。</p>
<p>省躬讥诫， 宠增抗极。殆辱近耻， 林皋幸即。</p>
<p>两疏见机， 解组谁逼。索居闲处， 沉默寂寥。</p>
<p>求古寻论， 散虑逍遥。欣奏累遣， 戚谢欢招。</p>
<p>渠荷的历， 园莽抽条。枇杷晚翠， 梧桐早凋。</p>
<p>陈根委翳， 落叶飘飖。游鵾独运， 凌摩绛霄。</p>
<p>耽读翫市， 寓目囊箱。易輶攸畏， 属耳垣墙。</p>
<p>具膳餐饭， 适口充肠。饱饫烹宰， 饥厌糟糠。</p>
<p>亲戚故旧， 老少异粮。妾御绩纺， 侍巾帷房。</p>
<p>纨扇圆洁， 银烛炜煌。昼眠夕寐， 蓝笋象床。</p>
<p>弦歌酒宴， 接杯举觞。矫手顿足， 悦豫且康。</p>
<p>嫡后嗣续， 祭祀烝尝。稽颡再拜， 悚惧恐惶。</p>
<p>笺牒简要， 顾答审详。骸垢想浴， 执热愿凉。</p>
<p>驴骡犊特， 骇跃超骧。诛斩贼盗， 捕获叛亡。</p>
<p>布射辽丸， 嵇琴阮啸。恬笔伦纸， 钧巧任钓。</p>
<p>释纷利俗， 并皆佳妙。毛施淑姿， 工颦妍笑。</p>
<p>年矢每催， 曦晖朗曜。璇玑悬斡， 晦魄环照。</p>
<p>指薪修祜， 永绥吉劭。矩步引领， 俯仰廊庙。</p>
<p>束带矜庄， 徘徊瞻眺。孤陋寡闻， 愚蒙等诮。</p>
<p>谓语助者， 焉哉乎也。</p>
</div>
<h2 id=繁体>繁体</h2>
<div class="admonition quote"><p class=admonition-title>繁体</p>
<p>天地玄黃， 宇宙洪荒。 日月盈昃， 辰宿列張。</p>
<p>寒來暑往， 秋收冬藏。 閏餘成歲， 律呂調陽。</p>
<p>雲騰致雨， 露結為霜。 金生麗水， 玉出崑崗。</p>
<p>劍號巨闕， 珠稱夜光。 果珍李柰， 菜重芥薑。</p>
<p>海鹹河淡， 鱗潛羽翔。 龍師火帝， 鳥官人皇。</p>
<p>始制文字， 乃服衣裳。 推位讓國， 有虞陶唐。</p>
<p>弔民伐罪， 周發殷湯。 坐朝問道， 垂拱平章。</p>
<p>愛育黎首， 臣伏戎羌。 遐邇壹體， 率賓歸王。</p>
<p>鳴鳳在樹， 白駒食場。 化被草木， 賴及萬方。</p>
<p>蓋此身髮， 四大五常。 恭惟鞠養， 豈敢毀傷。</p>
<p>女慕貞絜， 男效才良。 知過必改， 得能莫忘。</p>
<p>罔談彼短， 靡恃己長。 信使可覆， 器欲難量。</p>
<p>墨悲絲染， 詩讚羔羊。 景行維賢， 剋念作聖。</p>
<p>德建名立， 形端表正。 空谷傳聲， 虛堂習聽。</p>
<p>禍因惡積， 福緣善慶。 尺璧非寶， 寸陰是競。</p>
<p>資父事君， 曰嚴與敬。 孝當竭力， 忠則盡命。</p>
<p>臨深履薄， 夙興溫凊。 似蘭斯馨， 如松之盛。</p>
<p>川流不息， 淵澄取映。 容止若思， 言辭安定。</p>
<p>篤初誠美， 慎終宜令。 榮業所基， 藉甚無竟。</p>
<p>學優登仕， 攝職從政。 存以甘棠， 去而益詠。</p>
<p>樂殊貴賤， 禮別尊卑。 上和下睦， 夫唱婦隨。</p>
<p>外受傅訓， 入奉母儀。 諸姑伯叔， 猶子比兒。</p>
<p>孔懷兄弟， 同氣連枝。 交友投分， 切磨箴規。</p>
<p>仁慈隱惻， 造次弗離。 節義廉退， 顛沛匪虧。</p>
<p>性靜情逸， 心動神疲。 守真志滿， 逐物意移。</p>
<p>堅持雅操， 好爵自縻。 都邑華夏， 東西二京。</p>
<p>背邙面洛， 浮渭據涇。 宮殿盤鬱， 樓觀飛驚。</p>
<p>圖寫禽獸， 畫綵仙靈。 丙舍傍啟， 甲帳對楹。</p>
<p>肆筵設席， 鼓瑟吹笙。 升階納陛， 弁轉疑星。</p>
<p>右通廣內， 左達承明。 既集墳典， 亦聚群英。</p>
<p>杜稿鍾隸， 漆書壁經。 府羅將相， 路俠槐卿。</p>
<p>戶封八縣， 家給千兵。 高冠陪輦， 驅轂振纓。</p>
<p>世祿侈富， 車駕肥輕。 策功茂實， 勒碑刻銘。</p>
<p>磻溪伊尹， 佐時阿衡。 奄宅曲阜， 微旦孰營。</p>
<p>桓公匡合， 濟弱扶傾。 綺迴漢惠， 說感武丁。</p>
<p>俊乂密勿， 多士寔寧。 晉楚更霸， 趙魏困橫。</p>
<p>假途滅虢， 踐土會盟。 何遵約法， 韓弊煩刑。</p>
<p>起翦頗牧， 用軍最精。 宣威沙漠， 馳譽丹青。</p>
<p>九州禹跡， 百郡秦并。 嶽宗恒岱， 禪主云亭。</p>
<p>雁門紫塞， 雞田赤城。 昆池碣石， 鉅野洞庭。</p>
<p>曠遠綿邈， 巖岫杳冥。 治本於農， 務茲稼穡。</p>
<p>俶載南畝， 我藝黍稷。 稅熟貢新， 勸賞黜陟。</p>
<p>孟軻敦素， 史魚秉直。 庶幾中庸， 勞謙謹敕。</p>
<p>聆音察理， 鑒貌辨色。 貽厥嘉猷， 勉其祗植。</p>
<p>省躬譏誡， 寵增抗極。 殆辱近恥， 林皋幸即。</p>
<p>兩疏見機， 解組誰逼。 索居閒處， 沉默寂寥。</p>
<p>求古尋論， 散慮逍遙。 欣奏累遣， 慼謝歡招。</p>
<p>渠荷的歷， 園莽抽條。 枇杷晚翠， 梧桐早凋。</p>
<p>陳根委翳， 落葉飄颻。 遊鵾獨運， 凌摩絳霄。</p>
<p>耽讀翫市， 寓目囊箱。 易輶攸畏， 屬耳垣牆。</p>
<p>具膳餐飯， 適口充腸。 飽飫烹宰， 飢厭糟糠。</p>
<p>親戚故舊， 老少異糧。 妾御績紡， 侍巾帷房。</p>
<p>紈扇圓潔， 銀燭煒煌。 晝眠夕寐， 藍筍象床。</p>
<p>弦歌酒宴， 接杯舉觴。 矯手頓足， 悅豫且康。</p>
<p>嫡後嗣續， 祭祀烝嘗。 稽顙再拜， 悚懼恐惶。</p>
<p>牋牒簡要， 顧答審詳。 骸垢想浴， 執熱願涼。</p>
<p>驢騾犢特， 駭躍超驤。 誅斬賊盜， 捕獲叛亡。</p>
<p>布射遼丸， 嵇琴阮嘯。 恬筆倫紙， 鈞巧任釣。</p>
<p>釋紛利俗， 並皆佳妙。 毛施淑姿， 工顰妍笑。</p>
<p>年矢每催， 曦暉朗曜。 璇璣懸斡， 晦魄環照。</p>
<p>指薪修祜， 永綏吉劭。 矩步引領， 俯仰廊廟。</p>
<p>束帶矜莊， 徘徊瞻眺。 孤陋寡聞， 愚蒙等誚。</p>
<p>謂語助者， 焉哉乎也。</p>
</div>
</div>
</article>
</div>
</div>
</main>
<footer id=footer class=footer>
<div class=social-links>
<a href=mailto:your@email.com class="iconfont icon-email" title=email></a>
<a href=http://localhost:1313 class="iconfont icon-stack-overflow" title=stack-overflow></a>
<a href=https://siteofen.github.io/zh-cn/index.xml type=application/rss+xml class="iconfont icon-rss" title=rss></a>
</div>
<div class=copyright>
<span class=copyright-year>
&copy;
2017 -
2022<span class=heart><i class="iconfont icon-heart"></i></span><span>om</span>
</span>
<span id=busuanzi_container_site_pv>
<span id=busuanzi_value_site_pv></span>
</span>
&nbsp;
<span id=busuanzi_container_site_uv>
<span id=busuanzi_value_site_uv></span>
</span>
</div>
</footer>
<div class=back-to-top id=back-to-top>
<i class="iconfont icon-up"></i>
</div>
</div>
<script src=https://cdn.jsdelivr.net/npm/jquery@3.2.1/dist/jquery.min.js integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin=anonymous></script>
<script src=https://cdn.jsdelivr.net/npm/slideout@1.0.1/dist/slideout.min.js integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin=anonymous></script>
<script src=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin=anonymous></script>
<script type=text/javascript src=/js/main.min.c99b103c33d1539acf3025e1913697534542c4a5aa5af0ccc20475ed2863603b.js></script>
</body>
</html>