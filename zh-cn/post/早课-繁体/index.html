<!doctype html><html lang=zh-cn>
<head>
<meta charset=utf-8>
<meta http-equiv=x-ua-compatible content="IE=edge,chrome=1">
<title>道家早課(繁体) - Om</title>
<meta name=renderer content="webkit">
<meta name=viewport content="width=device-width,initial-scale=1,maximum-scale=1">
<meta http-equiv=cache-control content="no-transform">
<meta http-equiv=cache-control content="no-siteapp">
<meta name=theme-color content="#f8f5ec">
<meta name=msapplication-navbutton-color content="#f8f5ec">
<meta name=apple-mobile-web-app-capable content="yes">
<meta name=apple-mobile-web-app-status-bar-style content="#f8f5ec">
<meta name=author content="om"><meta name=description content="太上玄門日誦早晚課 玄門日誦早課 上壇行教一體同觀 依上和音功德無量 澄清韻 琳琅振響。十方肅清。河海靜默。山嶽吞雲。萬靈鎮伏。招集群仙。 天無氛穢。地"><meta name=keywords content="Om,嗡">
<meta name=generator content="Hugo 0.92.2 with theme even">
<link rel=canonical href=https://siteofen.github.io/zh-cn/post/%E6%97%A9%E8%AF%BE-%E7%B9%81%E4%BD%93/>
<link rel=apple-touch-icon sizes=180x180 href=/apple-touch-icon.png>
<link rel=icon type=image/png sizes=32x32 href=/favicon-32x32.png>
<link rel=icon type=image/png sizes=16x16 href=/favicon-16x16.png>
<link rel=manifest href=/manifest.json>
<link rel=mask-icon href=/safari-pinned-tab.svg color=#5bbad5>
<link href=/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css rel=stylesheet>
<link rel=stylesheet href=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin=anonymous>
<link rel=stylesheet href=/css/evencustom.css>
<meta property="og:title" content="道家早課(繁体)">
<meta property="og:description" content="太上玄門日誦早晚課 玄門日誦早課 上壇行教一體同觀 依上和音功德無量 澄清韻 琳琅振響。十方肅清。河海靜默。山嶽吞雲。萬靈鎮伏。招集群仙。 天無氛穢。地">
<meta property="og:type" content="article">
<meta property="og:url" content="https://siteofen.github.io/zh-cn/post/%E6%97%A9%E8%AF%BE-%E7%B9%81%E4%BD%93/"><meta property="article:section" content="post">
<meta property="article:published_time" content="2022-02-23T20:06:41-05:00">
<meta property="article:modified_time" content="2022-02-23T20:06:41-05:00"><meta property="og:site_name" content="Om">
<meta itemprop=name content="道家早課(繁体)">
<meta itemprop=description content="太上玄門日誦早晚課 玄門日誦早課 上壇行教一體同觀 依上和音功德無量 澄清韻 琳琅振響。十方肅清。河海靜默。山嶽吞雲。萬靈鎮伏。招集群仙。 天無氛穢。地"><meta itemprop=datePublished content="2022-02-23T20:06:41-05:00">
<meta itemprop=dateModified content="2022-02-23T20:06:41-05:00">
<meta itemprop=wordCount content="6508">
<meta itemprop=keywords content="早晚课,早课,繁体,"><meta name=twitter:card content="summary">
<meta name=twitter:title content="道家早課(繁体)">
<meta name=twitter:description content="太上玄門日誦早晚課 玄門日誦早課 上壇行教一體同觀 依上和音功德無量 澄清韻 琳琅振響。十方肅清。河海靜默。山嶽吞雲。萬靈鎮伏。招集群仙。 天無氛穢。地"><!--[if lte IE 9]><script src=https://cdnjs.cloudflare.com/ajax/libs/classlist/1.1.20170427/classList.min.js></script><![endif]--><!--[if lt IE 9]><script src=https://cdn.jsdelivr.net/npm/html5shiv@3.7.3/dist/html5shiv.min.js></script>
<script src=https://cdn.jsdelivr.net/npm/respond.js@1.4.2/dest/respond.min.js></script><![endif]-->
<script async src=//busuanzi.ibruce.info/busuanzi/2.3/busuanzi.pure.mini.js></script>
</head>
<body>
<div id=mobile-navbar class=mobile-navbar>
<div class=mobile-header-logo>
<a href=/zh-cn/ class=logo>Om</a>
</div>
<div class=mobile-navbar-icon>
<span></span>
<span></span>
<span></span>
</div>
</div>
<nav id=mobile-menu class="mobile-menu slideout-menu">
<ul class=mobile-menu-list>
<a href=/zh-cn/>
<li class=mobile-menu-item>主页</li>
</a><a href=/zh-cn/post/>
<li class=mobile-menu-item>目录</li>
</a><a href=/zh-cn/categories/%E9%81%93/>
<li class=mobile-menu-item>道</li>
</a><a href=/zh-cn/categories/%E4%BD%9B/>
<li class=mobile-menu-item>佛</li>
</a><a href=/zh-cn/tags/%E6%97%A9%E6%99%9A%E8%AF%BE/>
<li class=mobile-menu-item>课</li>
</a><a href=/zh-cn/tags/>
<li class=mobile-menu-item>标签</li>
</a><a href=/zh-cn/categories/>
<li class=mobile-menu-item>分类</li>
</a>
</ul>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%97%A9%E8%AF%BE-%E7%B9%81%E4%BD%93/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
</nav>
<div class=container id=mobile-panel>
<header id=header class=header>
<div class=logo-wrapper>
<a href=/zh-cn/ class=logo>Om</a>
</div>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%97%A9%E8%AF%BE-%E7%B9%81%E4%BD%93/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
<nav class=site-navbar>
<ul id=menu class=menu>
<div class=dropdown>
<li class=menu-item>
<a class=menu-item-link href=/zh-cn/>主页</a>
</li>
</div><div class=dropdown>
<li class=menu-item>
<a class=menu-item-link href=/zh-cn/post/>目录</a>
</li>
<div class=dropdown-content>
<a class=menu-item-link href=/zh-cn/reading/>阅读</a>
</div>
</div><div class=dropdown>
<li class=menu-item>
<a class=menu-item-link href=/zh-cn/categories/%E9%81%93/>道</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/%E4%BD%9B/>佛</a>
</li>
<div class=dropdown-content>
<a class=menu-item-link href=/zh-cn/categories/%E5%87%80%E7%95%8C%E6%B3%95%E5%B8%88/>净界法师</a>
</div>
</div><div class=dropdown>
<li class=menu-item>
<a class=menu-item-link href=/zh-cn/tags/%E6%97%A9%E6%99%9A%E8%AF%BE/>课</a>
</li>
</div><div class=dropdown>
<li class=menu-item>
<a class=menu-item-link href=/zh-cn/tags/>标签</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/>分类</a>
</li>
</div>
</ul>
</nav>
<link rel=stylesheet href=https://siteofen.github.io/evencustom.css>
</header>
<main id=main class=main>
<div class=content-wrapper>
<div id=content class=content>
<article class=post>
<header class=post-header>
<h1 class=post-title>道家早課(繁体)</h1>
<div class=post-meta>
<span class=post-time> 2022-02-23 </span>
<div class=post-category>
<a href=/zh-cn/categories/%E9%81%93/> 道 </a>
<a href=/zh-cn/categories/%E7%BB%8F%E6%96%87/> 经文 </a>
</div>
</div>
</header>
<div class=post-toc id=post-toc>
<h2 class=post-toc-title>文章目录</h2>
<div class="post-toc-content always-active">
<nav id=TableOfContents>
<ul>
<li>
<ul>
<li><a href=#太上玄門日誦早晚課>太上玄門日誦早晚課</a></li>
<li><a href=#玄門日誦早課>玄門日誦早課</a>
<ul>
<li><a href=#澄清韻>澄清韻</a></li>
<li><a href=#吊掛>吊掛</a></li>
<li><a href=#香供養常清常靜天尊>香供養常清常靜天尊</a></li>
<li><a href=#提綱>提綱</a></li>
<li><a href=#淨心神咒>淨心神咒</a></li>
<li><a href=#淨口神咒>淨口神咒</a></li>
<li><a href=#淨身神咒>淨身神咒</a></li>
<li><a href=#安土地神咒>安土地神咒</a></li>
<li><a href=#淨天地神咒>淨天地神咒</a></li>
<li><a href=#祝香神咒>祝香神咒</a></li>
<li><a href=#金光神咒>金光神咒</a></li>
<li><a href=#玄蘊咒>玄蘊咒</a></li>
<li><a href=#太上老君說常清靜經>太上老君說常清靜經</a></li>
<li><a href=#太上洞玄靈寶升玄消災護命妙經>太上洞玄靈寶升玄消災護命妙經</a></li>
<li><a href=#太上靈寶天尊說禳災度厄真經>太上靈寶天尊說禳災度厄真經</a></li>
<li><a href=#高上玉皇心印妙經>高上玉皇心印妙經</a></li>
<li><a href=#玉清寶誥-至心皈命禮>玉清寶誥 至心皈命禮</a></li>
<li><a href=#上清寶誥-至心皈命禮>上清寶誥 至心皈命禮</a></li>
<li><a href=#太清寶誥至心皈命禮>太清寶誥　至心皈命禮</a></li>
<li><a href=#玉帝寶誥至心皈命禮>玉帝寶誥　至心皈命禮</a></li>
<li><a href=#天皇寶誥-至心皈命禮>天皇寶誥 至心皈命禮。</a></li>
<li><a href=#星主寶誥志心皈命禮>星主寶誥　志心皈命禮</a></li>
<li><a href=#後土寶誥-至心皈命禮>後土寶誥 至心皈命禮</a></li>
<li><a href=#南極寶誥至心皈命禮>南極寶誥　至心皈命禮</a></li>
<li><a href=#北五祖寶誥志心皈命禮>北五祖寶誥　志心皈命禮</a></li>
<li><a href=#南五祖寶誥-志心皈命禮>南五祖寶誥 志心皈命禮</a></li>
<li><a href=#七真寶誥-志心皈命禮>七真寶誥 志心皈命禮</a></li>
<li><a href=#普化寶誥-至心皈命禮>普化寶誥 至心皈命禮</a></li>
<li><a href=#中堂贊>中堂贊</a></li>
<li><a href=#祝聖文>祝聖文</a></li>
<li><a href=#邱祖懺文>邱祖懺文</a></li>
<li><a href=#小-贊>小 贊</a></li>
<li><a href=#靈官咒仰啟咒>靈官咒（仰啟咒）</a></li>
<li><a href=#土地咒>土地咒</a></li>
<li><a href=#結經偈>結經偈</a></li>
</ul>
</li>
</ul>
</li>
</ul>
</nav>
</div>
</div>
<div class=post-content>
<h2 id=太上玄門日誦早晚課>太上玄門日誦早晚課</h2>
<h2 id=玄門日誦早課>玄門日誦早課</h2>
<p>上壇行教一體同觀 依上和音功德無量</p>
<h3 id=澄清韻>澄清韻</h3>
<p>琳琅振響。十方肅清。河海靜默。山嶽吞雲。萬靈鎮伏。招集群仙。</p>
<p>天無氛穢。地無妖塵。冥慧洞清。大量玄玄也。</p>
<p>大羅三寶天尊（三稱）</p>
<h3 id=吊掛>吊掛</h3>
<p>真心清靜道爲宗。譬彼中天寶月同。淨掃迷雲無點翳。一輪光滿太虛空。</p>
<p>上藥身中神炁精。人人具足匪虧盈。能知混合回風道。金鼎黃芽日日生。</p>
<h3 id=香供養常清常靜天尊>香供養常清常靜天尊</h3>
<p>一柱真香本自然 黃庭爐內起祥煙。空中結就浮雲篆 上祝當今壽萬年。</p>
<p>道場衆等。人各恭敬。恭對道前。誦經如法。</p>
<h3 id=提綱>提綱</h3>
<p>群仙朝上帝。元始降洪恩。大衆 登 寶 殿齊 祝 慶。諷誦太上經</p>
<p>大羅三寶天尊</p>
<h3 id=淨心神咒>淨心神咒</h3>
<p>太上臺星。應變無停。驅邪縛魅。保命護身。智慧明淨。</p>
<p>心神安寧。三魂永久。魄無喪傾。</p>
<h3 id=淨口神咒>淨口神咒</h3>
<p>丹朱口神。吐穢除氛。舌神正倫。通命養神。羅千齒神。</p>
<p>卻邪衛真。喉神虎賁。炁神引津。心神丹元。令我通真。</p>
<p>思神煉液。道炁常存。</p>
<h3 id=淨身神咒>淨身神咒</h3>
<p>靈寶天尊。安慰身形。弟子魂魄。五臟玄冥。青龍白虎。隊仗紛紜。</p>
<p>朱雀玄武。侍衛我真。</p>
<h3 id=安土地神咒>安土地神咒</h3>
<p>元始安鎮。普告萬靈。嶽瀆真官。土地祗靈。左社右稷。不得妄驚。</p>
<p>回向正道。內外澄清。各安方位。備 守家壇庭。太上有命。搜捕邪精。</p>
<p>護法神王。保衛誦經。皈依大道。</p>
<p>元亨利貞。</p>
<h3 id=淨天地神咒>淨天地神咒</h3>
<p>天地自然。穢炁分散。洞中玄虛。晃朗太元。八方威神。使我自然。</p>
<p>靈寶符命。普告九天。乾囉怛那。洞罡太玄。斬妖縛邪。赦鬼萬千。</p>
<p>中山神咒。元始玉文。持誦一遍。卻病延年。按行五嶽。八海知聞。</p>
<p>魔王束首。侍衛我軒。凶穢消散。道炁常存。</p>
<h3 id=祝香神咒>祝香神咒</h3>
<p>道由心學。心假香傳。香焚玉爐。心存帝前。真靈下盼。仙旆臨軒。</p>
<p>令臣關告。徑達九天。</p>
<h3 id=金光神咒>金光神咒</h3>
<p>天地玄宗。萬炁本根。廣修億劫。證吾神通。三界內外。惟道獨尊。</p>
<p>體有金光。覆映吾身。視之不見。聽之不聞。包羅天地。養育群生。</p>
<p>受持萬遍。身有光明。三界侍衛。五帝司迎。萬神朝禮。役使雷霆。</p>
<p>邪妖喪膽。精怪忘形。內有霹靂。雷神隱名。洞慧交徹。五炁騰騰。</p>
<p>金光速現。覆護真人。</p>
<h3 id=玄蘊咒>玄蘊咒</h3>
<p>雲篆太虛。浩劫之初。乍遐乍邇。或沉或浮。五方徘徊。一丈之餘。</p>
<p>天真皇人。按筆乃書。以演洞章。次書靈符。元始下降。真文誕敷。</p>
<p>昭昭其有。冥冥其無。</p>
<p>沉疴能自痊。塵勞溺可扶。幽冥將有賴。由是升仙都。</p>
<h3 id=太上老君說常清靜經>太上老君說常清靜經</h3>
<p>老君曰。大道無形。生育天地。大道無情。運行日月。大道無名。長養萬物。吾不知其名。强名曰道。</p>
<p>夫道者。有清有濁。有動有靜。天清地濁。天動地靜。男清女濁。男動女靜。降本流末。而生萬物。清者濁之源。動者靜之基。人能常清靜。天地悉皆歸。 夫人神好清。而心擾之。人心好靜。而慾牽之。常能遣其慾。而心自靜。澄其心而神自清。自然六慾不生。三毒消滅。所以不能者。爲心未澄。欲未遣也。能遣之者。內觀其心。心無其心。外觀其形。形無其形。遠觀其物。物無其物。三者既悟。唯見於空。觀空亦空。空無所空。所空既無。無無亦無。無無既無。湛然常寂。寂無所寂。慾豈能生。慾既不生。即是真靜。真常應物。真常得性。常應常靜。常清靜矣。如此清靜。漸入真道。既入真道。名爲得道。雖名得道。實無所得。爲化衆生。名爲得道。能悟之者。可傳聖道。</p>
<p>老君曰。上士無爭。下士好爭。上德不德。下德執德。執著之者。不名道德。衆生所以不得真道者。爲有妄心。既有妄心。即驚其神。既驚其神。即著萬物。既著萬物。即生貪求。即生貪求。即是煩惱。煩惱妄想。憂苦身心。便遭濁辱。流浪生死。常沉苦海。永失真道。真常之道。悟者自得。得悟道者。常清靜矣。</p>
<p>仙人葛翁曰。吾得真道。曾誦此經萬遍。此經是天人所習。不傳下士。吾昔受之於東華帝君。東華帝君受之於金闕帝君。金闕帝君受之於西王母。西王母皆口口相傳。不記文字。吾今於世。書而録之。上士悟之。升爲天官。中士修之。南宮列仙。下士得之。在世長年。遊行三界。升入金門。</p>
<p>左玄真人曰。學道之士。持誦此經者。即得十天善神。擁護其神。然後玉符保神。金液煉形。形神俱妙。與道合真。</p>
<p>正一真人曰。人家有此經。悟解之者。災障不幹。衆聖護門。神升上界。朝拜高尊。功滿德就。相感帝君。誦持不退。身騰紫雲。</p>
<p>太上老君說常清靜經</p>
<h3 id=太上洞玄靈寶升玄消災護命妙經>太上洞玄靈寶升玄消災護命妙經</h3>
<p>稽首皈依衆妙道。志心恭敬二玄真。今運一心心所議。粗識此經經所因。</p>
<p>空色色空無有性。有無無有色空均。慧風出自天尊力。掃除心界不遺塵。</p>
<p>惟願神光常擁護。證明今日守心人。今日守心何所證。不失凡身得道身。</p>
<p>爾時。</p>
<p>元始天尊。在七寶林中。五明宮內。與無極聖衆。俱放無極光明。照無極世界。觀無極衆生。受無極苦惱。宛轉世間。輪回生死。漂浪愛河。流吹慾海。沉滯聲色。迷惑有無。無空有空。無色有色。無無有無。有有無有。終始暗昧。不能自明。畢竟迷惑。</p>
<p>天尊告曰。汝等衆生。從不有中有。不無中無。不色中色。不空中空。非有爲有。非無爲無。非色爲色。非空爲空。空即是空。空無定空。色即是色。色無定色。即色是空。即空是色。若能知空不空。知色不色。名爲照了。始達妙音。識無空法。洞觀無礙。入衆妙門。自然解悟。離諸疑網。不著空見。清靜六根。斷諸邪障。我即爲汝。說是妙經。名曰護命。濟度衆生。傳教世間。流通讀誦。即有飛天神王。破邪金剛。護法靈童。救苦真人。金精猛獸。各百億萬衆。俱侍衛是經。隨所擁護。捍厄扶衰。度一切衆生。離諸染著。</p>
<p>爾時。</p>
<p>天尊即說偈曰。</p>
<p>視不見我。聽不得聞。離種種邊。名爲妙道。</p>
<p>太上洞玄靈寶升玄消災護命妙經</p>
<h3 id=太上靈寶天尊說禳災度厄真經>太上靈寶天尊說禳災度厄真經</h3>
<p>爾時。</p>
<p>天尊在禪黎國土。與大道真仙。萬萬大千神。諸天尊。及諸天龍鬼神。盡來集會。受吾約束。世間若有善男子。善女人。或有年災月厄。遊城赤鼠之厄。天羅地網之厄。命窮算盡之厄。疾病纏綿之厄。落水波濤之厄。虎狼阮蛇之厄。水火盜賊刀兵生產之厄。山林樹木社稷之厄。土石橋樑之厄。毒藥咒詛之厄。惟願今對</p>
<p>玉皇天尊。大道真聖。懺悔解禳。度脫身中災厄。一一解散。勿爲留難。勅諸天神王。並降聖力道力。承斯經力恩力。衛護弟子受持。念誦此經以後。解禳陽九百六之災。三衰八難。九橫五苦之厄。如求如願。所履平安。出入行藏。所求利益。所願遂心。於是衆等。聞說此經。皆大歡喜。信受奉行。</p>
<p>太上靈寶天尊說禳災度厄真經</p>
<h3 id=高上玉皇心印妙經>高上玉皇心印妙經</h3>
<p>上藥三品。神與炁精。恍恍惚惚。杳杳冥冥。存無守有。頃刻而成。回風混合。百日功靈。默朝上帝。一紀飛升。智者易悟。昧者難行。履踐天光。呼吸育清。出玄入牝。若亡若存。綿綿不絕。固蔕深根。人各有精。精合其神。神合其炁。炁合體真。不得其真。皆是强名。神能入石。神能飛形。入水不溺。入火不焚。神依形生。精依炁盈。不凋不殘。松柏青青。三品一理。妙不可聽。其聚則有。其散則零。七竅相通。竅竅光明。聖日聖月。照耀金庭。一得永得。自然身輕。太和充溢。骨散寒瓊。得丹則靈。不得則傾。丹在身中。非白非青。誦持萬遍。妙理自明。</p>
<p>高上玉皇心印妙經</p>
<h3 id=玉清寶誥-至心皈命禮>玉清寶誥 至心皈命禮</h3>
<p>三界之上。梵炁彌羅。上極無上。天中之天。鬱羅蕭臺。玉山上京。渺渺金闕。森羅淨泓。玄元一炁。混沌之先。寶珠之中。玄之又玄。開明三景。化生諸天。億萬天真。無鞅數衆。旋斗曆箕。迴度五常。巍巍大範。萬道之宗。大羅玉清。虛無自然。至真妙道。元始天尊。</p>
<h3 id=上清寶誥-至心皈命禮>上清寶誥 至心皈命禮</h3>
<p>居上清境。號靈寶君。祖劫化生。九萬九千餘梵炁。赤書煥發。六百六十八真文。因混沌赤文。而開九霄。紀元洞玉曆而分五劫。天經地緯。巍乎造化之宗。樞陰機陽。卓爾雷霆之祖。大悲大願。大聖大慈。玉宸道君。靈寶天尊。</p>
<h3 id=太清寶誥至心皈命禮>太清寶誥　至心皈命禮</h3>
<p>隨方設教。曆劫度人。爲皇者師。帝者師。王者師。假名易號。立天之道。地之道。人之道。隱聖顯凡。總千二百之官君。包萬億重之梵炁。化行今古。著道德凡五千言。主握陰陽。命雷霆用九五數。大悲大願。大聖大慈。太上老君。道德天尊。</p>
<h3 id=玉帝寶誥至心皈命禮>玉帝寶誥　至心皈命禮</h3>
<p>太上彌羅無上天。妙有玄真境。渺渺紫金闕。太微玉清官。無極無上聖。廓落發光明。寂寂浩無宗。玄範總十方。湛寂真常道。恢漠大神通。玉皇大天尊。玄穹高上帝。</p>
<h3 id=天皇寶誥-至心皈命禮>天皇寶誥 至心皈命禮。</h3>
<p>紫微宸極。勾陳天宮。九光寶苑之中。五炁玄都之上。體元皇而佐司玄化。總兩極而共理三才。主持兵革之權衡。廣推大德。統禦星辰之纏次。毋失常經。上象巍峨。 真元恢漠。大悲大願。 大聖大慈。勾陳上宮。天皇大帝。</p>
<h3 id=星主寶誥志心皈命禮>星主寶誥　志心皈命禮</h3>
<p>大羅天闕 。紫微星宮。 尊居北極之高。 位正中天之上。 法號金輪熾盛。 道稱玉斗玄尊。 璇璣玉衡齊七政。 總天經地緯。 日月星宿約四時。 行黃道紫垣。 萬象宗師。 諸天統禦 。大悲大願。 大聖大慈。 萬星教主。 無極元皇。 中天紫微。 北極大帝。</p>
<h3 id=後土寶誥-至心皈命禮>後土寶誥 至心皈命禮</h3>
<p>九華玉闕。七寶皇房。承天稟命之期。主執陰陽之柄。道推尊而含弘光大。德數蓄於柔順利貞。效法昊天 。根本育坤元之美。流形品物。生成施母道之仁。嶽瀆是依。山川咸仗。大悲大願。大聖大慈。承天效法。後土皇地祗。</p>
<h3 id=南極寶誥至心皈命禮>南極寶誥　至心皈命禮</h3>
<p>高上神霄府。凝神煥照宮。會元始祖炁以分真。 應妙道虛無而開化 。位乎九霄之上 。統理諸天 。總乎十極之中。 宰製萬化 。宣金符而垂光濟苦。 施惠澤而覆育兆民。 恩溥乾元 。仁敷浩劫 。大悲大願。 大聖大慈 。玉清真王。 南極長生大帝 。統天元聖天尊。</p>
<h3 id=北五祖寶誥志心皈命禮>北五祖寶誥　志心皈命禮</h3>
<p>大道開先。玄元闡化。教垂今古。諡號東華。接漢室之將軍。隱終南而仙契。過化每超於劫運。示現長在於塵寰。啟唐朝之英賢。悟神仙之秘訣。飛劍貨藥。警化無方。金廷丞相之高標。寶印力辭之勇訣。霞裾上陟。南北統宗。天復挺於人豪。道遍通於四海。發金蓮之七朵。演仙派於十方。長生理被於古今。玄妙天垂於率土。恢弘至道。廣度愚迷。慈悲濟苦。全真祖師。東華紫府。輔元立極大道帝君。正陽開悟。傳道垂教帝君。純陽演正。警化孚佑帝君。海蟾明悟。弘道純佑帝君。重陽全真。開化極輔帝君。 五祖闡道天尊。</p>
<h3 id=南五祖寶誥-志心皈命禮>南五祖寶誥 志心皈命禮</h3>
<p>明真正道。行化南天。九皇降跡於天臺。一脈溶通於劉祖。采瓊花之仙異。著悟道之丹書。道付杏林。不日還元之編集。法通雞足。俞琰丹髄之書成。真人挺出惠州。信地悟超神仙。刀圭入口。神化無方。施雷雨於掌中。甦生民於世外。德彰南海。獲瓊玉之英標。道遍遐荒。飫法言之靈妙。龍虎羅浮之跡。武夷玉隆之書。過化多方。真文備著。爲群仙之首冠。集前代之範模。誓願宏深。慈悲仁聖祖師。悟真紫陽真人。杏林翠玄真人。道光紫賢真人。泥丸翠虛真人。瓊管紫清真人。五祖藏道天尊。</p>
<h3 id=七真寶誥-志心皈命禮>七真寶誥 志心皈命禮</h3>
<p>道先一炁。世顯七真。悟五行不到之言。得九轉還丹之訣。甘泉潤物。變朽回春。金骨仙姿。得四言而契道。衛州變化。坐十載以成真。壁間墨蹟以非凡。雪竹月松之姿異。三井有多生之記。 一時著顯化之功。磻溪六年。龍門七載。道功備而名聞時主。丹符錫而掌握神仙。石上談玄。空中飛蓋。元主屢宣而問道。甘霖刻日以濟民。早窮易道之言。晚造神仙之訣。卦圖斯演。至道大成。清靜散人。探玄得道。蓬萊仙路。億劫獨持。慈悲救苦。全真祖師。丹陽抱一。無爲普化真君。長真凝神。玄靜蘊德真君。長生輔化。宗玄明德真君。長春全德。神化明應主教真君。玉陽體玄。廣慈普度真君。太古廣寧。通玄妙極真君。清靜淵真。玄虛順化元君。七真演化天尊。</p>
<h3 id=普化寶誥-至心皈命禮>普化寶誥 至心皈命禮</h3>
<p>九天應元府。無上玉清王。化形而滿十方。談道而趺九風。三十六天之上。閱寶笈考瓊書。千五百劫之先。位上真權大化。手舉金光如意。宣說玉樞寶經。不順化作微塵。發號疾如風火。以清靜心而弘大願。以智慧而伏諸魔。總司五雷。運心三界。群生父。萬靈師。大聖大慈。至皇至道。九天應元雷聲普化天尊。</p>
<p>人心皆散亂。一念便純真。欲求無上道。大衆轉天尊</p>
<p>九天應元雷聲普化天尊。</p>
<h3 id=中堂贊>中堂贊</h3>
<p>向來誦經。念念存誠。千真拱聽。萬聖通靈。應元合炁。</p>
<p>普化分形。九天有命。三界遵行。消災懺罪。請福延生。</p>
<p>功圓行滿。大道證明。</p>
<p>向來誦經。念念存誠。千真拱聽。萬聖通靈。應元合炁。普化分形。九天有命。三界遵行。消災懺罪。請福延生。功圓行滿。大道登明。</p>
<h3 id=祝聖文>祝聖文</h3>
<p>伏以黃冠羽服。神居雲水之鄉。寶篆仙經。誠答乾坤之德。</p>
<p>小心翼翼。大德昭昭。爐焚真香。致恭上啟</p>
<p>三清道祖。十極高真。萬象森羅。二儀列宿。諸天諸地。諸山諸水。億聖千真。群仙衆職。玄門啟教。演派師真。皇壇有禱。無鞅仙靈。是日朝元真宰。當令神員。城隍社令。管界正神。捧香散花。金童玉女。值壇功曹。符使傳誠。引奏仙官。雲空過往。察訪神明。經壇主職。護法威靈。悉仗真香。普同供養。以今奏爲中華人民共和國 省 府 縣 都 圖 土地界下 觀焚修弟子 茲者恭逢天運 年 月 日吉旦良辰。集衆清流。登臨 寶殿。奉演仙經。持誦聖號。上祝</p>
<p>當今民主聖壽。嵩呼衆萬歲三嵩呼萬萬歲。三聲嵩呼。永祝南山之壽。</p>
<p>一炷清香。齊瞻北極之尊。惟願</p>
<p>華圖鞏固。民道遐昌。萬國共和。普</p>
<p>天永慶。三教興隆。法輪常轉。宰輔官僚。高遷品位。時和歲稔。五穀豐登。風調雨順。物阜民安。十方善信。福壽多增。老安少懷。災消福長。功名遂意。嗣息繁昌。光燭九幽。先亡受度。所求皆應。如是遂心。仍求在會弟子。修真有分。進道無魔。下祈億劫宗親。厯代師資父母。六道四生。蜎飛蠢動。惟願聞經聽法。離苦登真。各仗良因，均沾利益。再祈山門鼎盛。香火綿延。壇越皈依。道侶芬芳。二六時中。常居清靜。一切之中。均祈默佑。再伸稱念</p>
<p>太平護國天尊。玄都萬壽天尊。</p>
<p>常清常靜天尊。不可思議功德。</p>
<h3 id=邱祖懺文>邱祖懺文</h3>
<p>經功浩力不思意。回向十方諸聖衆。</p>
<p>願見真心求懺悔。河沙罪障悉消除。</p>
<p>懺悔衆等。自從曩劫。乃至今生。假火風地水以成形。戀香味色聲而觸法。貪嗔嫉妒。惡口妄言。殺盜邪淫恣情縱慾。逆辱父母。悖負君師。不敬天地神祗。呵風罵雨。不信罪福因果。昧理欺心。遂致報對升沉。輪回輾轉。受諸苦惱。無有休停。皆由一念之差。障迷自性。妄認六塵之幻。沉溺愛河。今而既獲人身。叨親正教。豈非千生慶倖。一旦遭逢。自合省心。早求度世。若夫似前流蕩。畢竟迷失本來。一墮冥途。化爲異類。</p>
<p>是故思沉淪苦。發清淨心。皈奉聖真。特求懺悔。丐憐愚昧。原赦罪愆。解釋報冤。蠲消魔障。所覬命逢昌運。名注丹臺。際遇真師。親聞至道。精修妙行。增長善芽。盡節玄門。怡神真境。他日運應滅度。自性不致昏迷。徑生十善之家。能通宿命。還證上乘之道。承侍虛皇。尚</p>
<p>願。國安民豐。時和歲稔。 願。真風丕闡。道化興行。</p>
<p>願。兇惡化賢。邪魔歸正。 願。兵刑罔措。囹圄空閒。</p>
<p>願。沉滯升遷。冤仇和釋。 願。參玄學者。悟道成真。</p>
<p>願。歷劫宗親。俱皆超度。 願。曆世師友。同證真常。</p>
<p>願。所有眷緣。增崇福慧。 願。所傷物命。早生人天。</p>
<p>願。絕食葷酒。不相殺害。 願。持身端正。不履邪淫。</p>
<p>願。悉破慳貪。永除險峻。 願。言無狂妄。行貴真誠。</p>
<p>願。溺己饒人。潛忍仇怒。 願。慈心下气。恭敬一切。</p>
<p>願。不墮邊夷。不隨邪見。 願。結交仙友。棲入清流。</p>
<p>願。智慧開明。神通恢廓。 願。廣行方便。普濟群生。</p>
<p>願。永斷執迷。成歸至道。</p>
<p>塵劫有盡。我願無窮（三重）。</p>
<p>端望</p>
<p>帝真。曲垂濟度。皈命神謝。</p>
<p>無上虛皇。至真三寶。</p>
<p>一者一人有慶。二者二景齊明。 三者三農樂業。四者四序和平。</p>
<p>五者五祠鞏固。六者六合澄清。 七者七星臨照。八者八節安寧。</p>
<p>九者九泉開泰。十者十類生成。</p>
<p>十一者福留善信。十二者大道興行。</p>
<p>一切神光普照。一切衆聖留恩。 一切有情賴善。一切正果成真。</p>
<p>普天均樂。四海同春。</p>
<p>聞經以後。罪滅福生（三重）。</p>
<h3 id=小-贊>小 贊</h3>
<p>誦經功德。不可思議。諸天諸地轉靈機。皇王壽天齊。</p>
<p>大道慈悲。萬化樂雍熙。</p>
<p>向來禮念諸功德。全賴慈悲爲主盟。仰瞻仙仗隱空玄。法部真靈常擁護。</p>
<h3 id=靈官咒仰啟咒>靈官咒（仰啟咒）</h3>
<p>仰啟神威豁落將。都天糾察大靈官。火車三五大雷公。受命三清降鬼崇。</p>
<p>手執金鞭巡世界。身披金甲顯威靈。緑靴風帶護身形。雙目火睛耀天地。</p>
<p>頃刻三天朝上帝。須臾九地救生靈。銀牙鳳嘴將三千。虎首貔貅兵百萬。</p>
<p>走火行風前後衛。穿山破石捉妖精。祈晴禱雨濟世問。附體圓光通事意。</p>
<p>治病驅邪如電閃。收瘟攝毒伏群魔。飛騰雲霧遍虛空。號令雷霆轟霹靂。</p>
<p>三界大魔皆拱手。十方外道悉皈依。弟子啟請望來臨。大賜雷威加擁護。</p>
<p>太乙雷聲應化天尊。</p>
<h3 id=土地咒>土地咒</h3>
<p>經 壇此 間 土地。神之最靈。升天達地。出幽入冥。爲吾關奏。不得留停。有功之日。名書上清。</p>
<h3 id=結經偈>結經偈</h3>
<p>向來誦經功德上奉</p>
<p>高真。下保存平安。賜福消災。同賴善功。證無上道。</p>
<p>一切信禮。志心稱念。</p>
<p>常清常靜天尊。不可思議功德。</p>
<p>三皈依 志心皈命禮。</p>
<p>無上道寶。當願衆生。常侍天尊。永脫輪回。</p>
<p>無上經寶。當願衆生。生生世世。得聞正法。</p>
<p>無上師寶。當願衆生。學最上乘。不落邪見。</p>
<p>玄门日诵早课终</p>
<p><img src=/img/%E6%97%A9%E6%99%9A%E8%AF%BE.assets/clip_image002.jpg alt=img><img src=/img/%E6%97%A9%E6%99%9A%E8%AF%BE.assets/clip_image004.jpg alt=晚课-化> 化 唵吽吒唎生天而去 早用 斗水 晚用 斗火</p>
<p><img src=/img/%E6%97%A9%E6%99%9A%E8%AF%BE.assets/clip_image006.jpg alt=img> 結齋咒</p>
<p>齋供已畢各發誠心勇猛精進證聖成真志心稱念</p>
<p>福生無量天尊不可思議功德</p>
<p>中華人民共和國 丙申年冬</p>
<p>湖南張家界市慈利黃中宮印</p>
<p><img src=/img/%E6%97%A9%E6%99%9A%E8%AF%BE.assets/clip_image008.png alt=LOGO1></p>
</div>
<div class=article-tag>
<i class="fa fa-eye"></i>
<span id=busuanzi_container_page_pv style=font-size:xx-small>
<span id=busuanzi_value_page_pv>0</span>
</span>
</div>
<div class=post-copyright>
<p class=copyright-item>
<span class=item-title>文章作者</span>
<span class=item-content>om</span>
</p>
<p class=copyright-item>
<span class=item-title>上次更新</span>
<span class=item-content>
2022-02-23
</span>
</p>
</div>
<footer class=post-footer>
<div class=post-tags>
<a href=/zh-cn/tags/%E6%97%A9%E6%99%9A%E8%AF%BE/>早晚课</a>
<a href=/zh-cn/tags/%E6%97%A9%E8%AF%BE/>早课</a>
<a href=/zh-cn/tags/%E7%B9%81%E4%BD%93/>繁体</a>
</div>
<nav class=post-nav>
<a class=prev href=/zh-cn/post/%E9%AB%98%E4%B8%8A%E7%8E%89%E7%9A%87%E5%BF%83%E5%8D%B0%E5%A6%99%E7%BB%8F/>
<i class="iconfont icon-left"></i>
<span class="prev-text nav-default">高上玉皇心印妙经</span>
<span class="prev-text nav-mobile">上一篇</span>
</a>
<a class=next href=/zh-cn/post/%E6%99%9A%E8%AF%BE-%E7%B9%81%E4%BD%93/>
<span class="next-text nav-default">道家晚課(繁体)</span>
<span class="next-text nav-mobile">下一篇</span>
<i class="iconfont icon-right"></i>
</a>
</nav>
</footer>
</article>
</div>
</div>
</main>
<footer id=footer class=footer>
<div class=social-links>
<a href=mailto:your@email.com class="iconfont icon-email" title=email></a>
<a href=http://localhost:1313 class="iconfont icon-stack-overflow" title=stack-overflow></a>
<a href=https://siteofen.github.io/zh-cn/index.xml type=application/rss+xml class="iconfont icon-rss" title=rss></a>
</div>
<div class=copyright>
<span class=copyright-year>
&copy;
2017 -
2022<span class=heart><i class="iconfont icon-heart"></i></span><span>om</span>
</span>
<span id=busuanzi_container_site_pv>
<span id=busuanzi_value_site_pv></span>
</span>
&nbsp;
<span id=busuanzi_container_site_uv>
<span id=busuanzi_value_site_uv></span>
</span>
</div>
</footer>
<div class=back-to-top id=back-to-top>
<i class="iconfont icon-up"></i>
</div>
</div>
<script src=https://cdn.jsdelivr.net/npm/jquery@3.2.1/dist/jquery.min.js integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin=anonymous></script>
<script src=https://cdn.jsdelivr.net/npm/slideout@1.0.1/dist/slideout.min.js integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin=anonymous></script>
<script src=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin=anonymous></script>
<script type=text/javascript src=/js/main.min.c99b103c33d1539acf3025e1913697534542c4a5aa5af0ccc20475ed2863603b.js></script>
</body>
</html>