<!doctype html><html lang=zh-cn>
<head>
<meta charset=utf-8>
<meta http-equiv=x-ua-compatible content="IE=edge,chrome=1">
<title>太上老君说常清静妙经篡图解注王玠 - Om</title>
<meta name=renderer content="webkit">
<meta name=viewport content="width=device-width,initial-scale=1,maximum-scale=1">
<meta http-equiv=cache-control content="no-transform">
<meta http-equiv=cache-control content="no-siteapp">
<meta name=theme-color content="#f8f5ec">
<meta name=msapplication-navbutton-color content="#f8f5ec">
<meta name=apple-mobile-web-app-capable content="yes">
<meta name=apple-mobile-web-app-status-bar-style content="#f8f5ec">
<meta name=author content="om"><meta name=description content="版本是元末道士王玠所注解，王玠，字道渊，号混然子。有自述小令《混然歌》： 混然道士何所为，三家村里藏踪迹。 无去无来每独存，无形无名赤厉历。 一点"><meta name=keywords content="Om,嗡">
<meta name=generator content="Hugo 0.92.2 with theme even">
<link rel=canonical href=https://siteofen.github.io/zh-cn/post/%E6%B8%85%E9%9D%99%E7%BB%8F%E5%9B%BE%E8%A7%A3%E6%B3%A8/>
<link rel=apple-touch-icon sizes=180x180 href=/apple-touch-icon.png>
<link rel=icon type=image/png sizes=32x32 href=/favicon-32x32.png>
<link rel=icon type=image/png sizes=16x16 href=/favicon-16x16.png>
<link rel=manifest href=/manifest.json>
<link rel=mask-icon href=/safari-pinned-tab.svg color=#5bbad5>
<link href=/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css rel=stylesheet>
<link rel=stylesheet href=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin=anonymous>
<link rel=stylesheet href=/css/evencustom.css>
<meta property="og:title" content="太上老君说常清静妙经篡图解注王玠">
<meta property="og:description" content="版本是元末道士王玠所注解，王玠，字道渊，号混然子。有自述小令《混然歌》： 混然道士何所为，三家村里藏踪迹。 无去无来每独存，无形无名赤厉历。 一点">
<meta property="og:type" content="article">
<meta property="og:url" content="https://siteofen.github.io/zh-cn/post/%E6%B8%85%E9%9D%99%E7%BB%8F%E5%9B%BE%E8%A7%A3%E6%B3%A8/"><meta property="article:section" content="post">
<meta property="article:published_time" content="2022-02-23T20:06:41-05:00">
<meta property="article:modified_time" content="2022-02-23T20:06:41-05:00"><meta property="og:site_name" content="Om">
<meta itemprop=name content="太上老君说常清静妙经篡图解注王玠">
<meta itemprop=description content="版本是元末道士王玠所注解，王玠，字道渊，号混然子。有自述小令《混然歌》： 混然道士何所为，三家村里藏踪迹。 无去无来每独存，无形无名赤厉历。 一点"><meta itemprop=datePublished content="2022-02-23T20:06:41-05:00">
<meta itemprop=dateModified content="2022-02-23T20:06:41-05:00">
<meta itemprop=wordCount content="10203">
<meta itemprop=keywords content="清静经,"><meta name=twitter:card content="summary">
<meta name=twitter:title content="太上老君说常清静妙经篡图解注王玠">
<meta name=twitter:description content="版本是元末道士王玠所注解，王玠，字道渊，号混然子。有自述小令《混然歌》： 混然道士何所为，三家村里藏踪迹。 无去无来每独存，无形无名赤厉历。 一点"><!--[if lte IE 9]><script src=https://cdnjs.cloudflare.com/ajax/libs/classlist/1.1.20170427/classList.min.js></script><![endif]--><!--[if lt IE 9]><script src=https://cdn.jsdelivr.net/npm/html5shiv@3.7.3/dist/html5shiv.min.js></script>
<script src=https://cdn.jsdelivr.net/npm/respond.js@1.4.2/dest/respond.min.js></script><![endif]-->
<script async src=//busuanzi.ibruce.info/busuanzi/2.3/busuanzi.pure.mini.js></script>
</head>
<body>
<div id=mobile-navbar class=mobile-navbar>
<div class=mobile-header-logo>
<a href=/zh-cn/ class=logo>Om</a>
</div>
<div class=mobile-navbar-icon>
<span></span>
<span></span>
<span></span>
</div>
</div>
<nav id=mobile-menu class="mobile-menu slideout-menu">
<ul class=mobile-menu-list>
<a href=/zh-cn/>
<li class=mobile-menu-item>主页</li>
</a><a href=/zh-cn/post/>
<li class=mobile-menu-item>目录</li>
</a><a href=/zh-cn/categories/%E9%81%93/>
<li class=mobile-menu-item>道</li>
</a><a href=/zh-cn/categories/%E4%BD%9B/>
<li class=mobile-menu-item>佛</li>
</a><a href=/zh-cn/tags/%E6%97%A9%E6%99%9A%E8%AF%BE/>
<li class=mobile-menu-item>课</li>
</a><a href=/zh-cn/tags/>
<li class=mobile-menu-item>标签</li>
</a><a href=/zh-cn/categories/>
<li class=mobile-menu-item>分类</li>
</a>
</ul>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%B8%85%E9%9D%99%E7%BB%8F%E5%9B%BE%E8%A7%A3%E6%B3%A8/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
</nav>
<div class=container id=mobile-panel>
<header id=header class=header>
<div class=logo-wrapper>
<a href=/zh-cn/ class=logo>Om</a>
</div>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%B8%85%E9%9D%99%E7%BB%8F%E5%9B%BE%E8%A7%A3%E6%B3%A8/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
<nav class=site-navbar>
<ul id=menu class=menu>
<div class=dropdown>
<li class=menu-item>
<a class=menu-item-link href=/zh-cn/>主页</a>
</li>
</div><div class=dropdown>
<li class=menu-item>
<a class=menu-item-link href=/zh-cn/post/>目录</a>
</li>
<div class=dropdown-content>
<a class=menu-item-link href=/zh-cn/reading/>阅读</a>
</div>
</div><div class=dropdown>
<li class=menu-item>
<a class=menu-item-link href=/zh-cn/categories/%E9%81%93/>道</a>
</li>
<div class=dropdown-content>
<a class=menu-item-link href=/zh-cn/categories/%E4%B8%B9%E9%81%93/>丹道</a>
</div>
</div><div class=dropdown>
<li class=menu-item>
<a class=menu-item-link href=/zh-cn/categories/%E4%BD%9B/>佛</a>
</li>
<div class=dropdown-content>
<a class=menu-item-link href=/zh-cn/categories/%E7%A6%85%E5%AE%97/>禅宗</a>
<a class=menu-item-link href=/zh-cn/categories/%E5%87%80%E7%95%8C%E6%B3%95%E5%B8%88/>净界法师</a>
</div>
</div><div class=dropdown>
<li class=menu-item>
<a class=menu-item-link href=/zh-cn/tags/%E6%97%A9%E6%99%9A%E8%AF%BE/>课</a>
</li>
</div><div class=dropdown>
<li class=menu-item>
<a class=menu-item-link href=/zh-cn/tags/>标签</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/>分类</a>
</li>
</div>
</ul>
</nav>
<link rel=stylesheet href=https://siteofen.github.io/evencustom.css>
</header>
<main id=main class=main>
<div class=content-wrapper>
<div id=content class=content>
<article class=post>
<header class=post-header>
<h1 class=post-title>太上老君说常清静妙经篡图解注王玠</h1>
<div class=post-meta>
<span class=post-time> 2022-02-23 </span>
<div class=post-category>
<a href=/zh-cn/categories/%E9%81%93/> 道 </a>
<a href=/zh-cn/categories/%E6%B3%A8%E8%A7%A3/> 注解 </a>
</div>
</div>
</header>
<div class=post-toc id=post-toc>
<h2 class=post-toc-title>文章目录</h2>
<div class="post-toc-content always-active">
<nav id=TableOfContents>
<ul>
<li>
<ul>
<li><a href=#序>序</a></li>
<li><a href=#太上老君说常清静妙经篡图解注>太上老君说常清静妙经篡图解注</a></li>
<li><a href=#真人赞>真人赞</a></li>
</ul>
</li>
</ul>
</nav>
</div>
</div>
<div class=post-content>
<p>版本是元末道士王玠所注解，王玠，字道渊，号混然子。有自述小令《混然歌》：</p>
<blockquote>
<p>混然道士何所为，三家村里藏踪迹。</p>
<p><strong>无去无来每独存，无形无名赤厉历</strong>。</p>
<p><strong>一点光明是道经</strong>，朗朗玄玄隐空寂。</p>
<p>时因顺化出头来，混沌剖开居太极。</p>
<p>混然道士何所为，每日逢人说周易。</p>
<p>易中造化不难知，白日青天轰霹雳。</p>
</blockquote>
<p>加之有25张图解，于道藏中也不多见</p>
<h2 id=序>序</h2>
<div class="admonition quote"><p class=admonition-title>原文</p>
<p>窃谓大而化之之谓圣，圣而化之不测之谓神。
<strong>夫太上老君之神圣，居混沌之始，为万炁之宗，变化不可测也</strong>。
于传考之，初三皇时为万法天师，中三皇时为盘古先生，后天皇之世为郁华子，神农时号大成子。
至轩辕时为崆峒山人，号广成子，授道与轩辕氏。
少皡时化号随应子，颛帝时号赤精子，帝誉时号録图子，帝尧时号务成子，帝舜时号尹寿子，夏禹时号真行子，商汤时号锡则子。
虽累世化身而未诞生之迹。
至商王阳甲时分身化炁，寄胎于玄妙玉女八十一年，至武丁时庚辰岁二月十五日卯时诞于楚之苦县濑乡曲仁里，母攀李树，从左脇降生，须发皓然，其颜如童，遂以李为姓，名耳字伯阳，谧曰聃，号曰老子。
至周文王时为守藏史，武王时迁柱下史。
<strong>见素抱朴，少思寡欲；执古之道以御今之有；隐道不彰，谦德不显；内则固真养命，外则远害全身</strong>；博古知今，无理不澈。
东训尼父，故有如龙之叹；西化金仙，大地作狮子吼。
述《道德》五千言，授之尹喜。
历代变现，以道弘化。
为见世人贪迷不悟，自失元真，故说《清静经》一卷，为诸经之首。
其言简而道奥，垂示生死之因，开化玄风，诱人向道，领悟三生之理、不死万劫之真。
余尝参究其经，未得其趣。
近因师点开心，易得造化真常之宗，始识羲皇画卦之妙，方知孔圣赞《易》之音，究其金仙般若之道，若合符节。
夫太上之圣，超生死而独立，亘今古而无双，是以百王取则，累圣攸传。
人或以为虚无异端之教者，便是非圣人者无法。道本不远人，人之为道而远。
人得之者，愚可以智，浊可以清；修之者，石可以金，凡可以圣，出乎三界之外，永为上仙，岂不玄哉。
余以管窥之见，将是经逐节引先圣先贤之语，解注于下，而又纂图贯通经注，曲畅旁通，一览澈见，言辞虽鄙，无非直解其义。
未敢为是，其与我同志者鉴诸。
混然子王玠道渊叙。</p>
</div>
<hr>
<h2 id=太上老君说常清静妙经篡图解注>太上老君说常清静妙经篡图解注</h2>
<p>混然子王玠道渊纂图解注</p>
<blockquote>
<p>太者，<strong>无大可谓之太也</strong>。
上者，<strong>无极可极谓之上也</strong>。
老者，道尊德贵亘古今也。
君者，主也，一灵为万物之主宰也。
说者，开化也。
常者，真常之道，不变不易也。
<strong>清者，至虚无体也</strong>。
<strong>静者，至洁无杂也</strong>。
妙者，玄之又玄也。
经者，天道之常、人之有心也，又言人人共行之<strong>径路也</strong>。
太上见世人生居劫浊之中，食着物欲，昧了本初之性，忧道之失也，不得已，故说《清静经》开化世人，诱引知其本末。
言人初生是为赤子，<strong>赤子之心未尝有不善</strong>，只因年渐长成，眼中见色，耳中闻声，鼻中嗅香，舌中知味，贪爱不息，习染渐深，是以<strong>情牵欲蔽，与道相违</strong>。
人若能<strong>清其心，静其性，明其善，复其初，一念不生，诸尘不染，自然清静，与道合真矣</strong>。</p>
</blockquote>
<p>老君曰：大道无形，生育天地；大道无情，运行日月；大道无名，长养万物。道生自然</p>
<blockquote>
<p>大道者，至虚无体，本无形、无情、无名也。
当浩劫之始，已有梵清景三气，太清、太微、太素，隐而无象，溟溟涬涬，辽廓无光，一混沌而已。
浑是阴气，里外虚中，有个乾健不息之理，蟠旋而极，是有一阳初动于中，便生奇耦，分阴分阳，生育天地。
清气上而为天，浊气下而为地。
天地既判，万物居其中。
阴气出地，而复上升於天，阳炁从天，而复下降於地，阴阳往来，循环不已。
是以日月运行，五炁顺布，四时行焉，故能长养万物。
大则天地，小则微尘，无一物不是道之化育。
善参究者，反身求之，我身即天地。
道虽生我无名，我故名之道也。
《道德经》云：有物混成，先天而生。寂兮寥兮，独立而不改，周行而不殆，可已为天下母。吾不知其名，字之曰道，强为之名曰大。大曰逝，逝曰远，远曰反。故道大是也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A81.png alt=太上老君说常清静妙经篡图解注><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/image-20220412164301571.png alt=image-20220412164301571></p>
<p>上图文字：大道 无形 无情 无名 虚空 太清之始 太微之始 太素之始 气化有形 生育天地 运行日月 长养万物</p>
<p>西升经云：<code>道当以法观。如有所生者，故曰为自然。</code></p>
<p>吾不知其名，强名曰道。(言道者是谁？)</p>
<blockquote>
<p>太上言道大冲虚，本无名唤，因不虚立，假形而用。
且夫人身之生也浑沦，是个太极，则<strong>天地万物之道总在我身</strong>。
<strong>心之虚灵，道自归之。</strong>
<strong>静为性，动为情。性主乎内，为体；情运乎外，为用。</strong>
体用一源，显微无间，乃曰道。
道之为言，精气化形，神虚今妙，岂可以知其名也？
若不言道，何以呼之？
是不以已，强名称之曰道也。
《道德经》云：道为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有信。故颜子欺圣人之道曰，仰之弥高，钻之弥坚，瞻之在前，忽然在后。是以易存无体，神化无方，此之谓也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A82.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164409908.png alt=image-20220412164409908 style=zoom:67%></p>
<p>上图文字： 混沌无象 迎之不见在首 随之不见在后 吾不知其名强名曰道 故曰 <strong>金丹之体 象帝之先</strong></p>
<p>有名则有象，而道无象，故曰强名</p>
<p>夫道者，有清有浊，有动有静。天清地浊，天动地静；男清女浊，男动女静。降本流末，而生万物。气化生形</p>
<blockquote>
<p>夫道之为物，虚而无象，因气化而有道之名。
道生于一，一生于二，二气感合而生万物，理自然也。
道居天地之先，包含覆载，寂静无名，乃曰无极之真也。
无极之中道因虚极而已，阳发而遂通，无极而太极，是二五之精妙合而凝也。
<strong>太极动而生阳，静而生阴</strong>。
阳清而为天，主于动；阴炁浊而为地，主于静。
天覆于地，地载于天，天动地静，二气互交。
阳气先者为阳道，阴炁先者为阴道。
《易系》所谓乾道成男，坤道成女。
男体天故清、故动，女体地故浊、故静。
男女相感，阴阳翕畅，泄其真精，降本流末，而生万物。
万物之生，同此之理，炁质化行，各从其类，生生化化，则道无不一焉。
孔云：君子之道，造端乎夫妇，及其至也，察乎天地。
是以顺则生人、生物，逆则成佛、成仙。
周子作《太极图》，深得其旨矣。
是故斯经尊妙，只此数语，已了一本《周易》。
以丹道言之，天地喻炉鼎，男女喻坎离，以乾刚运阳火不息，乃曰天清、男动；以坤柔退阴符而混藏，乃曰地浊、女静。
因阴阳有动静之机，故用抽坎填离，返本还源而复道，是降其本而流其末，生养吾身之万物也。有何疑哉？</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A83.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164439857.png alt=image-20220412164439857 style=zoom:67%></p>
<p>上图文字：阴静 阳动 女浊 男清 土火木水金 坤道成女 乾道成男 降本 气化之始 流末 形化之母 万物化生</p>
<p>西升经云：<code>万物抱一而成，得微妙气化。</code></p>
<p>清者浊之源，动者静之基。(返本还源)</p>
<blockquote>
<p><strong>清者，元阳祖气也</strong>；浊者，幻形阴气也。
<strong>动者，阳之灵也；静者，心之地也</strong>。
言人之生也，四大一身皆属阴，<strong>唯有此一点元阳祖气在人身天地之正中，乃曰命蒂。</strong>
<strong>有蒂则有根，根深而蒂自固，精乃为根，气乃为蒂，神为根蒂之主灵。</strong>
达斯理者，可以全真，<strong>自然精全而能化气，气全而能化神，神全而能化虚，虚空独立而无死生。</strong>
当作丹之用，<strong>以性内运，以情外移</strong>，乃曰清者浊之源。
<strong>以戊己二土摄回十方之气而臻灵，乃曰动者静之基。</strong>
此妙存乎口诀。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A84.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164517700.png alt=image-20220412164517700 style=zoom:67%></p>
<p>上图文字：在天 阳清 阴浊 在人 神清 形浊 清者阳也 性健生乎乾 浊者阴也 命柔体乎坤 是以 清者浊之源 动者静之基</p>
<p>此释家<code>烦恼即菩提</code></p>
<p>人能常清静，天地悉皆归。(<strong>心要在腔子里</strong>)</p>
<blockquote>
<p>常者，平常也。
清者，<strong>万缘顿息</strong>也。
静者，<strong>一念不生</strong>也。
<strong>言人能于每日平常二六时中行住坐卧，收其放心，存其良心，内不出，外不入，一心空澈，唯道为身，自然欲忿不生，神自清而气自静，性自住而命自停，则天地之道总归于我身矣。</strong>
孔子曰：道也者，不可须臾离也，可离非道也。
又语云：君子无终食之问违仁，造次必于是，颠沛必于是。尧授道与舜曰，惟精惟一，允执厥中，是也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A85.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164548031.png alt=image-20220412164548031 style=zoom:67%></p>
<p>上图文字： 人 物之至灵 命禀有异 故有 清 浊 禀 气清者性自清 气浊者性自昧 若能 <strong>诚之于中 人常清静 克己复礼 天地皆归</strong></p>
<p>西升经云：<code>吾与天地分一气而治，自守根本也。</code></p>
<p>夫人神好清而心扰之(<code>动念即乖</code>)</p>
<blockquote>
<p>神者，人身中之元神也。
神为万物至灵，虚含洞妙。
自旷劫至今不曾添，不曾减，<strong>本无其清，亦无其浊</strong>，是自然之妙也。
白紫清真人曰：<strong>此神非是思虑神，乃与元始相比肩。</strong>
大则包地包天，小则藏诸一粟，朗朗澈，岂可以有好清也。
<code>若以神思神，便非神也。</code>
<strong>何况神去好清，却不知被清字缚住，则心地愈生杂念，扰之不宁也</strong>。
《道德经》云，其出弥远，其知弥少，是也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A86.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164623169.png alt=image-20220412164623169 style=zoom:67%></p>
<p>上图文字： <strong>灵者在乎心</strong> 照 静则妙体圆通 动则发用中节 <strong>神无不全故无来无去</strong> 安 静则私念不止 动则见物则染 神无不疲故有死有生 是以 <code>神无思而身存 神好清而心扰</code></p>
<p>此图文字不确定。大抵是<code>有心求净 净不可得</code></p>
<p>人心好静而欲牵之(法出奸生)</p>
<blockquote>
<p><strong>心即神也，神即心也</strong>。
欲者，私念也。
牵者，引去也。
<strong>言人之良心本来空寂之妙，不动不静，非思非言。</strong>
一法不立，万法昭然，有何静可好？
达磨曰：<strong>不思善，不思恶，只恁么地。</strong>
孔子曰：<strong>喜怒哀乐未发谓之中，发而皆中节谓之和。中也者，天下之本也。和也者，天下之达道也。</strong>
是以圣人得心法相传，故能<strong>安心如是，浑然天理</strong>，无有罣碍也。
人虽有贤哲之资，不得真师口诀，则心无栖泊之地。
存之则有，不存则无，只是把捉其心，私意揣度。
圣人之道亦以<strong>其心好静，被静缚住</strong>，却不知众欲已牵引良心出于万里之远矣。
岂圣人三返回灵，复其见天地之心也哉。于此宜玩味。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A87.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164652440.png alt=image-20220412164652440 style=zoom:67%></p>
<p>上图文字： 心 天地正中 静则金丹 动则霹雳 道心 本体圆通 应变万有 圣人体之 惟精惟一 允执厥中 用之而莫测是以惟微 人心 习性忘初 舍真逐幻 愚人行之 物欲交攻 精神耗散 好静而欲牵是以惟危</p>
<p>常能遣其欲而心自静，澄其心而神自清，自然六欲不生，三毒消灭。(克己复礼)</p>
<blockquote>
<p><strong>六欲</strong>者，眼、耳、鼻、舌、身、意也。
<strong>三毒</strong>者，贪嗔痴也。
人身之中有三尸之神，其名曰彭琚、彭踬、彭蹻，是为三魂。
人有念头不正者，魂神即令人驰聘错乱，贪著邪淫，入于鬼道，丧本迷真。
《度人经》所云，鬼道易邪是也。
世人若能解悟四大一身，是地、水、火、风假合而有此幻形，到头终有败坏，睹其万物之有形者，无不同此之理，我则从今不贵其物，<strong>唯究一心</strong>。
心为一身之宝。
心是地，性是君，君来心地上居住，主宰万机，常存渊默之真。
此灵不随世变，<strong>一切物欲尽能遣之</strong>，自然心自静而神自清，六欲不生而三毒自消灭矣。
《道德经》云，<strong>圣人为腹不为目</strong>，故去彼取此，是也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A88.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412170810672.png alt=image-20220412170810672 style=zoom:67%></p>
<p>上图文字： 身 一天地也 <strong>在身为心</strong> 非礼勿视 非礼勿听 非礼勿言 非礼勿动 <strong>在心为神</strong> 无眼耳鼻舌身意 无色声香味触法 常能 遣其欲而心自静 澄其心而神自清 自然 六欲不生 三毒消灭</p>
<p>所以不能者，为心未澄、欲未遣也。(自家眛了)</p>
<blockquote>
<p>人生天地之间，风土不同，则命禀各有殊异。
性非不灵也，盖因受气之浊性，天常如黑云之蔽，所以眼见耳听、鼻闻、舌味，对境触物随穷所漏，放其心而不知返也。
元神昏散，故不能复其本真，而自堕冥劫者，为心不能澄也，欲不能遣也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A89.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164722197.png alt=image-20220412164803443 style=zoom:67%></p>
<p>上图文字：愚 气浊之性 静则私念杂真 动则移情逐物 所以不能者 心未澄也 欲未遣也</p>
<p>能遣之者，内观于心，心无其心；外观于形，形无其形；远观于物，物无其物。三者既悟，唯见于空。(虚灵不眛)</p>
<blockquote>
<p>此一节言学人能直下悟见，<strong>绝欲清源，立志如山之不动</strong>，虽傍柳随花倚染于我，内则观于心，<strong>心亦忘也</strong>；外则观于形，<strong>形亦忘也</strong>；远则观于物，物亦忘也。
<strong>既悟三者都忘，唯见身中是一个太虚，清清朗朗，广大无边，不知天地为我，亦不知我为天地。</strong>
行功至此地位，方见其空之妙。
是谓案非可象，物非可物。
《道德经》云：视之不见名曰夷；听之不闻，名曰希；搏之不得，名曰微。此三者不可致诘。
《易·艮卦》云：艮其背，不获其身；行其庭，不见其人，是也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A810.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412163934378.png alt=image-20220412164002088 style=zoom:67%></p>
<p>上图文字： 哲 穷理尽性 以至于命 自能遣也 内观于心心无其心<strong>忘心也</strong> 外观于形形无其形<strong>忘形也</strong> 远观于物物无其物<strong>忘物也</strong> 三者既悟 唯见于空 <strong>悟三 抱一</strong></p>
<p>观空以空，空无所空；(虚无生有) 所空既无，无无亦无；(大道无形) 无无既无，湛然常寂；(神气合一) 寂无所寂，欲岂能生？(易相无体) 欲既不生，卽是真静。(与道合真)</p>
<blockquote>
<p>此一节乃承上云，三者既悟，唯见于空，<strong>恐人著在顽空上存意</strong>，故于此发明观空以空，空无所空，乃谓要人活泼泼地，<strong>当性天无欲之时，吾以观其妙，有欲之时，吾以观其徼。</strong>
《道德经》谓此两者同出而异名，同谓之玄也。
所空亦无，无无亦无者，此言既得复道还空，空清气朗，广大虚含无际，实<strong>无象之可观</strong>也。
无无既无，湛然常寂者，此言既得一切忘尽，则吾身自然<strong>真一常存</strong>也。
寂无所寂，欲岂能生者，此言性非死寂，我但随机应变，<strong>无住于相，如是降伏其心，欲岂能生也</strong>。
欲既不生，即是真静者，此言勤行符火之道，已得梵气臻灵，结成金胎圣贤，阴浊消灭而真道纯阳，打成一片，客尘自不相干，智慧发现，性刚洁如山之巍然，真静不摇也。
到此田地，方是超凡入圣，与天齐年，岂虚语哉。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A811.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412164843560.png alt=image-20220412164843560 style=zoom:67%></p>
<p>上图文字：圣 一灵妙有 三界圆通 自诚而明 其体也真 观空以空空无所空 虚无生有 恍惚有物 所空既无无无亦无 性穷澈骨 洞妙清虚 无无既无湛然常寂 神气交融 无为自化 其用定静 寂无所寂欲岂能生 应变无方 无私无欲 欲既不生卽是真静 形神俱妙 与道合真 寂然不动 感而遂通</p>
<p>真静应物应物无染 真常得性一念不生 常应常静万缘顿息 常清静矣智慧圆满</p>
<blockquote>
<p>此一节承上云，欲既不生，即是真静，故次之以真静应物，真常得性。
所谓圣智圆满，性自真静。
凡物之来，随物转应，如盘走珠，圆陀陀地，转漉漉地，则此心坦荡无碍，自然应物无染而得性矣。
《道德经》云：夫物芸芸，各复归其很。归根曰静。复命曰常。知常曰明。不知常，妄作，凶。
《金刚经》云：不应住色生心，不应住声、香、味、触、法生心，应无所住而生其心。
尹喜真人曰：凡物之来，吾皆应之以情，而不对之以心。
孔子曰：君子素其位而行，不愿乎其外。
以此言之，岂不是常应常静、常清静矣。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A813.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412170936808.png alt=image-20220412170936808 style=zoom:67%></p>
<p>上图文字：道 孔子曰太极保之如赤子–致中和 老子曰金丹守之若婴儿–含真炁 释迦曰玄珠觉之曰如来–识真空 真静应物真常得性 常应常静常清静矣 是以 天地无二道 圣人无两心</p>
<p>如此清静，渐入真道。道者以诚而入</p>
<blockquote>
<p>此以下为化众生向道，或有愚可以智，浊可以清，豁然顿悟种性者，故告戒如此清其心、静其性，不与万缘作对，只恁么修去，革其旧染之污，而日新其德，自然渐入真道矣。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A814.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165021692.png alt=image-20220412165050230 style=zoom:67%></p>
<p>上图文字：真 纯一不杂 时时警省 日日复初 所以 如此清静 渐入真道 勤而行之自然 强健不息 超出古今</p>
<p>既入真道，名为得道。我即元始</p>
<blockquote>
<p>此承上云渐入真道，乃谓学者已得觉性之理，于未得师授口传其秘，于此故启喻。
既入真道，名为得道者，此言真道非是聪明广记，口须三昧讲说之道，实乃是身中三真三全之妙，必拜真师，耳畔一语，直下安心，方入真道。
养性不失其中，修命而运槖龠，不失其筛，自然性命混融，金液流注，是故名为得道也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A815.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165121992.png alt=image-20220412165121992 style=zoom:67%></p>
<p>上图文字：常 不生不灭 无古无今 人能参透玄关自然 入于真道 名为得道 所以一理澈 万理融</p>
<p>虽名得道，实无所得。本来空寂</p>
<blockquote>
<p>此承上云名为得道，恐学人明理未澈，著在得字求想，则道反背矣，故次之以虽名为得道，实无所得，直欲学人参须实参，悟须实悟。
夫道之为物，大象无形，大音希声，大方无隅，实无名唤。
人身四维上下才著一处存思，便不是也。
又不可离了此身，向外别求。
不可思，不可议，亦非动，亦非静。
一体万殊，万殊一体。头头物物，总皆现前到这里，转得一语，则铁壁银山，蓦直透过，方是得道。
得之无得，不被相惑，但吾一灵真性觉照，常居象帝之先，朗朗分明处，乃曰真得。
正丹家所谓不见中亲见，见中不见；不闻中亲闻，闻中不闻。透得这个破，参学事毕，何得之有？</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A816.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165157333.png alt=image-20220412165157333 style=zoom:67%></p>
<p>上图文字：得 明心 见性 人能 觉悟本来 不住诸相 是以 虽名得道 实无所得 这个 便是</p>
<p>为化众生，名为得道。能悟之者，可传圣道。一以贯之</p>
<blockquote>
<p>化者，开发也。众生者，贪著之人也。
此结前云如此清静，渐入真道。
太上以谓天下人物之多，圣凡混杂，是种性难见，其中岂无有根器者，故以道曲折引喻，开化其理，或有利器之人闻吾此说，直下悟见，即得顿脱根尘，唯道为身，向我道中参究不怠，勤而行之，乃曰为化众生，名为得道。
得之为言，本无所得，但为他人说此得字，诱众人必是将心想道而不忘也。
《道德经》曰：善人不善人之师，不善人善人之资。
是以人人本具，无不与我同性，只因贪著其事，乃名曰众生。
若能真个领悟之者，皆可以传于圣道也。
如六祖卢慧能本广东犵狫，一闻客人诵《金刚经》至应无所住而生其心，言下大悟，次后竟至冯母山拜见五祖，问其由，答言如涌泉。故见其根器大利。
恐人谋害，叱令舂碓，人不为意。后五祖故令大众作偈，能明心见性，见即付之衣钵。
众皆让首座神秀作偈，神秀述偈四句，未尽其善。惠能一闻，即次其韵曰：菩提无有树，明镜亦非台。本来无一物，何处惹尘埃？
五祖暗点头，约其夜半付中堂，以袈裟围绕其身，将《金刚经》诵至应无所住而生其心，于此印传心法，授与衣钵，而复送之过江，遂为一代祖师。
此所以人不可以形观，当以志看。
如马丹阳度任屠，始则为凶人，一旦醒悟，即为善人。
以此论之，岂不是能悟之者，可传圣道也欤？</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A817.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165226405.png alt=image-20220412165226405 style=zoom:67%></p>
<p>上图文字： 妙 道体同源 人性皆真 佛云 蠢动含灵 皆有佛性 以此 为化众生 名为得道 是以 能悟四相俱空 方得以传圣道</p>
<p>四相者：我相 人相 众生相 寿者相</p>
<p>太上老君曰：</p>
<blockquote>
<p>此名太上者，乃真人称述之辞。前之所言道也，于此以下又起个名唤，所言者德也。
《道德经》所谓德者同于德，失者同于失，故有上士、下士之不同也。
学者宜具只眼看。</p>
</blockquote>
<p>上士无争，下士好争；各见不同</p>
<blockquote>
<p>上士者，圣人大德之谓也。
下士者，贤人执著之谓也。
圣人之心，浑同天理，无分贤愚皆包之，和光混俗，与众同尘，谦躬处于卑下，锉锐埋锋，不露圭角。
善者善之，不善者亦善之。
行不言之教，处无为之事，与人无辩无争，乃曰上士也。
贤人之心有所执著，以谓人之学皆不如己之学，自是自彰，自矜自伐。
论其古之贤哲，则谓其曰长，某曰短；论其今之人，孰曰是，孰曰非。
成仙成佛之圣，犹非其虚无寂灭异端之学如是好争，乃曰下士也。
尹喜曰：圣人龙之，贤人蛟之，龙能化蛟，蛟终不能化龙，此之谓也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A818.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165257273.png alt=image-20220412165257273 style=zoom:67%></p>
<p>上图文字：性 性无不善 气禀有异 以 德存心者 形障道者 故 无争 好争 是以 圣人如龙化上士也 贤人若蛟执下士也</p>
<p>上德不德，下德执德。执著之者，不名道德。谦德者全，执德者偏。</p>
<blockquote>
<p>上德者，无为之道也。
下德者，有为之道也。
执者，执著不通之谓。
德者，得也。心之所蓄，性之混融，开物成务之理也。
此言上德之圣人未尝显己之有德，藏身濳迹，抱朴含光，专气致柔，如婴儿也。
下德之贤人执著其事，唯于世情是非、得失之场理论，扬于己德，以被聪明所蔽，故分其彼此贵贱、高低，如是执著，故不明其有道德也？
《道德经》不云乎：上德不德，是以有德；下德不失德，是以无德。上德无为而无以为，下德为之而有以为。故太上所谓我有三宝，保而持之，一曰慈，二曰俭，三曰不敢为天下先。
孔子曰：圣吾不能，我但述而不作，信而好古，窃比于我老彭。默而识之，学而不厌，诲人不倦，何有于我哉？终不曾言自已之有德。
以此言之，岂不是上德不德也。
下德执德之人，著形所见，其于政事、文章、诗词、方术有能其一者，便自高大、夸逞其能，执著一偏之见，岂可以明道德也。
以尧舜之圣，善与人同，以大禹之明，闻一善言即拜，何尝执著？学人宜于此详味。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A819.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165324005.png alt=image-20220412165324005 style=zoom:67%></p>
<p>上图文字： 德 心地二字难认 性天湛然 圣人 绝聪弃智 抱朴涵仁 贤人 抱文泥理 辨浊分清 是以 上德不德 下德执德 故 谦下之者自有其德 执着之者不为道德</p>
<p>太上老君曰：众生所以不得真道者，何以故？为有妄心。求生之厚。</p>
<blockquote>
<p>此一节又题太上之名者，乃真人称述，警戒世人，于此著眼看众生所为之事。
所谓众生者，乃愚昧贪著之人，形须人身，心实乃是兽，性海黑暗，逐浪贪生，全无一分德行。
上不畏君王之法，下不惜父母之身，盗窃奸欺，靡所不至。
所以不得真道者，为其有妄想之心，私欲交蔽，则道愈失之矣。
《道德经》云：大道甚夷，而民好径，朝甚除，田甚芜，仓甚虚，服文彩，带利剑，厌饮食，财货有馀，是谓盗夸，非道也哉。
又云：民不畏威则大威至。无狭其所居，无厌其所生。夫唯不厌，是以不厌。
如是之徒，至死不悔，其心犹念未足，辗转作下轮回种子，皆由一个妄心迷失真道也如此。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A820.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165348811.png alt=image-20220412165348811 style=zoom:67%></p>
<p>上图文字：色 见之动心 逐之失道 众生之蠢 贪财厚利 昧己瞒人 所以 不得真道也 为有妄心也</p>
<p>既有妄心，即惊其神；被他欺下</p>
<blockquote>
<p>此承上云，因眼见于色，神即领受在心；心既领受，遂起妄念，本身元神化为识神；神随境乱，意逐情迷。
《道德》云：所谓驰骋田猎，令人心发狂；难得之货，令人行妨。
是以即惊其神也。皆因心君不能为主，被色相眩惑，耗散其真道，则梦寐亦不安宁也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A821.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165413069.png alt=image-20220412165413069 style=zoom:67%></p>
<p>上图文字：受 眼因见色 神纳在心 心妄不止 一身失主 戎马生郊 是以 即惊其神 常怀恐惧</p>
<p>既惊其神，即著万物；众欲交攻</p>
<blockquote>
<p>此言神想于物则心地自不安神故，有惊见一物而著爱于物，被物牵引放纵，不知其乡，是以著万物而不知其厌足也，合身履险亦不知危也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A822.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165450653.png alt=image-20220412165450653 style=zoom:67%></p>
<p>上图文字：想 神交于物 物交于神 神惊不宁 讨便宜 失便宜 物迷意乱 贪他的 着他的</p>
<p>既著万物，即生贪求；认贼作子</p>
<blockquote>
<p>此言神著万物，蔽隔真性，随阴魄之营。营则流情，落于醉生梦死之场，贪求入于爱河欲海之地，无休无息，万绪千头，则终身不救也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A823.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165518666.png alt=image-20220412165518666 style=zoom:67%></p>
<p>上图文字：行 心为形役 取之无足 情着万物 如享太牢 如登春台 以此 贪求放肆 阴盛阳衰</p>
<p>既生贪求，即是烦恼。自词枷带。</p>
<blockquote>
<p>此谓贪求乃入邪道之源矣。
今日贪求，明日贪求，见之者即贪，闻之者即求。
每日种种所得，而心终不知止，却不知已造下烦恼根业，家虽丰足而生贼盗，百计千谋，心放不下。
古人所谓财多累身，所以被他缚住，添个烦恼，而祸起陨身，因自取之也。</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A824.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165549614.png alt=image-20220412165549614 style=zoom:67%></p>
<p>上图文字：识 见受不明 业尘深厚 意识贪求 魔军侵境 家国荒芜 是以 生于烦恼 多藏厚亡</p>
<p>烦恼妄想，忧苦身心，便遭浊辱，流浪生死，常沉苦海，永失真道。著形害了</p>
<blockquote>
<p>此一节总结上云，众生为有妄心，不得真道之故，舍死贪生，作下烦恼种子。
众生之为心，唯求利以厚其生，只图目前家道丰富，沉滞色声香味之场，迷惑有无爱欲之趣，是自取于烦恼妄想，忧苦身心。
平日所为，不忠不孝，欺天瞒人之罪，鬼神暗録其尤。
一旦天灾罪己，祸害刑身，或阳报其恶，或阴罚其愆，是以遭于浊辱，流浪生死，一灵不知，所自化生，异类之中，百千万劫，难获人身，常沉苦海，永失真道也。
世人若能回头鉴此为戒，早参至道之宗，免堕轮回之苦，圣人岂欺我哉？</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A825.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165619598.png alt=image-20220412165619598 style=zoom:67%></p>
<p>上图文字：业 自作 自受 如是 烦恼妄想 便遭浊辱 常沉苦海 必 忧苦身心 流浪生死 永失真道 阳尽而绝 终为下鬼 是以 身经太阴 轮回无期</p>
<p>真常之道，悟者自得。得悟道者，常清静矣。与太虚同体</p>
<blockquote>
<p>真常者，不生不灭也。无始劫来只恁么也。
悟者，觉悟此理也。自得者，亲闻见也。清静者，湛然无染也。
此言人能觉悟自性，本来圆成，不假修合。
始因气化，结形真灵，入壳被形，所罩灵性，于此随气质发现。
故圣贤愚之不同，虽大智不能无下愚之心，然下愚不能无上智之性。
此所以要悟要修。
悟者，性也；修者，命也。性命双修，方是自得真常之道。
既得性命混一，道大冲虚，吾心自然清静，无有往而不知，无有来而不应；内则了证死生，外则能尽人事。
此乃总结斯经一篇首尾之妙。
前言曰道，后言为德，实发《道德经》五千言之骨髓，直欲世人明此道德之理，明道者不有德，乃曰上士，执道者不失德，乃曰下士，妄心贪求者乃曰众生。
故此经末言真常之道，悟者自得，乃太上好生，慈悯众生之苦，多方曲喻，令人早早回头，领悟此道。
或有豁然贯通悟见者，即得常清静矣，岂不玄哉？</p>
</blockquote>
<p><img src=/img/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A8.assets/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E5%A6%99%E7%BB%8F%E7%AF%A1%E5%9B%BE%E8%A7%A3%E6%B3%A826.png alt=太上老君说常清静妙经篡图解注><img src=/img/太上老君说常清静妙经篡图解注.assets/image-20220412165709117.png alt=image-20220412165709117 style=zoom:67%></p>
<hr>
<h2 id=真人赞>真人赞</h2>
<p>仙人葛玄曰：吾得此道者，曾诵此经万遍。此经是天人所习，不传下士。吾昔授之于东华帝君，东华帝君授之于金阙帝君，金阙帝君授之于西王母。西王母皆口口相传，不记文字。吾今于世书而録之。上士悟之，升为天官；中士悟之，南宫列仙；下士悟之，在世长年，游行三界，升谒金门。</p>
<blockquote>
<p>此章乃仙翁葛玄赞
太上说经之妙，此经非是文字之经。
自旷劫至今，不生不灭，不增不减，为道之径路也。
人身玄关谓之经，行道工夫谓之诵。
诵非口诵，乃用乾坤阖辟之机关，运坎离颠倒之妙用。
昔仙翁感授道之后诵万遍者，行此道也。
万遍乃工夫，行运不绝，绵绵若存也。
得其一粒黍米之珠，落于黄庭，结为空气金胎，如母之育婴，儿神浇灌，十月胎完，天门迸破，阳神出现，千变万化，乃曰真人。
是此经之功德，大不可思议，天人所习之文不可轻传于下士也。
传道传经，传之有德忠孝之人。
轻传之者，必遭天谴。
张紫阳三度非人，三遭天谴是也。
仙圣每每隐秘此经，唯以口口相传，不记文字，恐天魔之泄慢。
因后人不及古人纯朴者多，若不以文字开化，则众生何由而悟，不得已笔録其经，传流于世。
上士悟之者，勤功修证，升为金阙之仙；中士悟之者，久久修证，乃为南宫之列仙；下士悟之者，亦为地仙，在世长寿，隐显莫测，可以道行三界，升谒金门也。</p>
</blockquote>
<p>左玄真人曰：学道之士持诵此经者，即得十天善神拥护其人，然后玉符保神，金液鍊形，形神俱妙，与道合真。</p>
<blockquote>
<p>仙翁重赞此者，老婆心功，剖露是经之秘，实金丹大道之宗，学道之士者，乃诱后来学仙之人也。
所谓持诵者，信受奉行之也。
十天者，流戊就己，戊己二土各五，共成十数，乃曰十天也。
玉符者，符火也。金液者，神水也。当其一阳初动之时，便以神归炁，炁归窍，况下海底，去抱出日头来。是持诵此经也。
流戊土，迫逐金精，上升南宫，继此复用己土敛阳退阴符，同归坤中之位，乃曰即得十天善神拥护其人也。
神安隐，镇气发火，冲逼出其身玉浆金液流注，乃曰然后玉符保神、金液炼形也。形曰命，神曰性，性合一乃曰道。故言形神俱妙，与道合真也。
若以世法言，凡有道之人，自有十天善神长拥护其人，岂虚言哉？
《道德经》云：入甲兵不被刀刃，入虎兕不被爪牙，是也。</p>
</blockquote>
<p>正一真人曰：人家有此经，悟解之者，灾障不干，众圣护门，神升上界，朝拜高尊。功满德就，相感帝君。诵持不退，身腾紫云。</p>
<blockquote>
<p>此篇乃祖天师张道陵称赞之词。
所谓人家者，非人家之家，乃指人身正中之心也。
此经者，即宝珠也，宝珠即道也。
悟解者，亲得见闻之妙，理当铅见癸生之时，悬宝珠于空中，去地五丈，飞轮旋转诸天星宿，尽入珠口，化炼为丹，此真悟解也。
既得丹凝成片，浩气纯阳，自然灾障不干，乃得诸天众圣暗加神护其身。
是以一身万神也，一气万气也。
丹成之日，脱胎换鼎，移神上居泥丸玉山上京之上，而有三清所居，则吾身朝谒高尊，直待功成行满，乃感帝君而録籍。
身常清静，洁戒精严，行此道诵持不退者，自有天颁勑诏来徵，身腾紫云，而白日飞升天阙也。
如汉祖天师诛妖馘祟，葛仙翁祭鍊鬼魂，许旌阳斩蛟诛蟒，皆得大功行于世，举家飞升。学仙之道，诚有之也。</p>
</blockquote>
<p>此经至此读完，<code>真常之道，悟者自得。得悟道者，常清静矣。</code></p>
<p><a href=https://jesselau.com/changjingqingjing/>https://jesselau.com/changjingqingjing/</a></p>
</div>
<div class=article-tag>
<i class="fa fa-eye"></i>
<span id=busuanzi_container_page_pv style=font-size:xx-small>
<span id=busuanzi_value_page_pv>0</span>
</span>
</div>
<div class=post-copyright>
<p class=copyright-item>
<span class=item-title>文章作者</span>
<span class=item-content>om</span>
</p>
<p class=copyright-item>
<span class=item-title>上次更新</span>
<span class=item-content>
2022-02-23
</span>
</p>
</div>
<footer class=post-footer>
<div class=post-tags>
<a href=/zh-cn/tags/%E6%B8%85%E9%9D%99%E7%BB%8F/>清静经</a>
</div>
<nav class=post-nav>
<a class=prev href=/zh-cn/post/%E5%A4%AA%E4%B8%8A%E7%81%B5%E5%AE%9D%E5%A4%A9%E5%B0%8A%E8%AF%B4%E7%A6%B3%E7%81%BE%E5%BA%A6%E5%8E%84%E7%BB%8F/>
<i class="iconfont icon-left"></i>
<span class="prev-text nav-default">太上灵宝天尊说禳灾度厄经</span>
<span class="prev-text nav-mobile">上一篇</span>
</a>
<a class=next href=/zh-cn/post/%E6%B8%85%E9%9D%99%E7%BB%8F/>
<span class="next-text nav-default">太上老君说常清静经</span>
<span class="next-text nav-mobile">下一篇</span>
<i class="iconfont icon-right"></i>
</a>
</nav>
</footer>
</article>
</div>
</div>
</main>
<footer id=footer class=footer>
<div class=social-links>
<a href=mailto:your@email.com class="iconfont icon-email" title=email></a>
<a href=http://localhost:1313 class="iconfont icon-stack-overflow" title=stack-overflow></a>
<a href=https://siteofen.github.io/zh-cn/index.xml type=application/rss+xml class="iconfont icon-rss" title=rss></a>
</div>
<div class=copyright>
<span class=copyright-year>
&copy;
2017 -
2022<span class=heart><i class="iconfont icon-heart"></i></span><span>om</span>
</span>
<span id=busuanzi_container_site_pv>
<span id=busuanzi_value_site_pv></span>
</span>
&nbsp;
<span id=busuanzi_container_site_uv>
<span id=busuanzi_value_site_uv></span>
</span>
</div>
</footer>
<div class=back-to-top id=back-to-top>
<i class="iconfont icon-up"></i>
</div>
</div>
<script src=https://cdn.jsdelivr.net/npm/jquery@3.2.1/dist/jquery.min.js integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin=anonymous></script>
<script src=https://cdn.jsdelivr.net/npm/slideout@1.0.1/dist/slideout.min.js integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin=anonymous></script>
<script src=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin=anonymous></script>
<script type=text/javascript src=/js/main.min.c99b103c33d1539acf3025e1913697534542c4a5aa5af0ccc20475ed2863603b.js></script>
</body>
</html>