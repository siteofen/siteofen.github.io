<!doctype html><html lang=zh-cn>
<head>
<meta charset=utf-8>
<meta http-equiv=x-ua-compatible content="IE=edge,chrome=1">
<title>道家早课 - Om</title>
<meta name=renderer content="webkit">
<meta name=viewport content="width=device-width,initial-scale=1,maximum-scale=1">
<meta http-equiv=cache-control content="no-transform">
<meta http-equiv=cache-control content="no-siteapp">
<meta name=theme-color content="#f8f5ec">
<meta name=msapplication-navbutton-color content="#f8f5ec">
<meta name=apple-mobile-web-app-capable content="yes">
<meta name=apple-mobile-web-app-status-bar-style content="#f8f5ec">
<meta name=author content="om"><meta name=description content="太上玄门日诵早晚课 玄门日诵早课 上坛行教一体同观依上和音功德无量 澄清韵 琳琅振响。十方肃清。河海静默。山岳吞云。万灵镇伏。招集群仙。 天无氛秽。地"><meta name=keywords content="Om,嗡">
<meta name=generator content="Hugo 0.92.2 with theme even">
<link rel=canonical href=https://siteofen.github.io/zh-cn/post/%E6%97%A9%E8%AF%BE/>
<link rel=apple-touch-icon sizes=180x180 href=/apple-touch-icon.png>
<link rel=icon type=image/png sizes=32x32 href=/favicon-32x32.png>
<link rel=icon type=image/png sizes=16x16 href=/favicon-16x16.png>
<link rel=manifest href=/manifest.json>
<link rel=mask-icon href=/safari-pinned-tab.svg color=#5bbad5>
<link href=/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css rel=stylesheet>
<link rel=stylesheet href=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin=anonymous>
<link rel=stylesheet href=/css/evencustom.css>
<meta property="og:title" content="道家早课">
<meta property="og:description" content="太上玄门日诵早晚课 玄门日诵早课 上坛行教一体同观依上和音功德无量 澄清韵 琳琅振响。十方肃清。河海静默。山岳吞云。万灵镇伏。招集群仙。 天无氛秽。地">
<meta property="og:type" content="article">
<meta property="og:url" content="https://siteofen.github.io/zh-cn/post/%E6%97%A9%E8%AF%BE/"><meta property="article:section" content="post">
<meta property="article:published_time" content="2022-02-23T20:06:41-05:00">
<meta property="article:modified_time" content="2022-02-23T20:06:41-05:00"><meta property="og:site_name" content="Om">
<meta itemprop=name content="道家早课">
<meta itemprop=description content="太上玄门日诵早晚课 玄门日诵早课 上坛行教一体同观依上和音功德无量 澄清韵 琳琅振响。十方肃清。河海静默。山岳吞云。万灵镇伏。招集群仙。 天无氛秽。地"><meta itemprop=datePublished content="2022-02-23T20:06:41-05:00">
<meta itemprop=dateModified content="2022-02-23T20:06:41-05:00">
<meta itemprop=wordCount content="6508">
<meta itemprop=keywords content="早晚课,早课,"><meta name=twitter:card content="summary">
<meta name=twitter:title content="道家早课">
<meta name=twitter:description content="太上玄门日诵早晚课 玄门日诵早课 上坛行教一体同观依上和音功德无量 澄清韵 琳琅振响。十方肃清。河海静默。山岳吞云。万灵镇伏。招集群仙。 天无氛秽。地"><!--[if lte IE 9]><script src=https://cdnjs.cloudflare.com/ajax/libs/classlist/1.1.20170427/classList.min.js></script><![endif]--><!--[if lt IE 9]><script src=https://cdn.jsdelivr.net/npm/html5shiv@3.7.3/dist/html5shiv.min.js></script>
<script src=https://cdn.jsdelivr.net/npm/respond.js@1.4.2/dest/respond.min.js></script><![endif]-->
<script async src=//busuanzi.ibruce.info/busuanzi/2.3/busuanzi.pure.mini.js></script>
</head>
<body>
<div id=mobile-navbar class=mobile-navbar>
<div class=mobile-header-logo>
<a href=/zh-cn/ class=logo>Om</a>
</div>
<div class=mobile-navbar-icon>
<span></span>
<span></span>
<span></span>
</div>
</div>
<nav id=mobile-menu class="mobile-menu slideout-menu">
<ul class=mobile-menu-list>
<a href=/zh-cn/>
<li class=mobile-menu-item>主页</li>
</a><a href=/zh-cn/post/>
<li class=mobile-menu-item>目录</li>
</a><a href=/zh-cn/categories/%E9%81%93/>
<li class=mobile-menu-item>道</li>
</a><a href=/zh-cn/categories/%E4%BD%9B/>
<li class=mobile-menu-item>佛</li>
</a><a href=/zh-cn/tags/%E6%97%A9%E6%99%9A%E8%AF%BE/>
<li class=mobile-menu-item>课</li>
</a><a href=/zh-cn/tags/>
<li class=mobile-menu-item>标签</li>
</a><a href=/zh-cn/categories/>
<li class=mobile-menu-item>分类</li>
</a>
</ul>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%97%A9%E8%AF%BE/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
</nav>
<div class=container id=mobile-panel>
<header id=header class=header>
<div class=logo-wrapper>
<a href=/zh-cn/ class=logo>Om</a>
</div>
<div class=language-selector>
<ul class=languages-list>
<li class="language-item active">
<a href=https://siteofen.github.io/zh-cn/post/%E6%97%A9%E8%AF%BE/>中文</a>
</li>
<li class=language-item>
<a href=https://siteofen.github.io/en/>En</a>
</li>
</ul>
</div>
<nav class=site-navbar>
<ul id=menu class=menu>
<div class=dropdown>
<li class=menu-item>
<a class=menu-item-link href=/zh-cn/>主页</a>
</li>
</div><div class=dropdown>
<li class=menu-item>
<a class=menu-item-link href=/zh-cn/post/>目录</a>
</li>
<div class=dropdown-content>
<a class=menu-item-link href=/zh-cn/reading/>阅读</a>
</div>
</div><div class=dropdown>
<li class=menu-item>
<a class=menu-item-link href=/zh-cn/categories/%E9%81%93/>道</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/%E4%BD%9B/>佛</a>
</li>
<div class=dropdown-content>
<a class=menu-item-link href=/zh-cn/categories/%E5%87%80%E7%95%8C%E6%B3%95%E5%B8%88/>净界法师</a>
</div>
</div><div class=dropdown>
<li class=menu-item>
<a class=menu-item-link href=/zh-cn/tags/%E6%97%A9%E6%99%9A%E8%AF%BE/>课</a>
</li>
</div><div class=dropdown>
<li class=menu-item>
<a class=menu-item-link href=/zh-cn/tags/>标签</a>
</li>
</div><div class=dropdown>
<li class=menu-item>
<a class=menu-item-link href=/zh-cn/categories/>分类</a>
</li>
</div>
</ul>
</nav>
<link rel=stylesheet href=https://siteofen.github.io/evencustom.css>
</header>
<main id=main class=main>
<div class=content-wrapper>
<div id=content class=content>
<article class=post>
<header class=post-header>
<h1 class=post-title>道家早课</h1>
<div class=post-meta>
<span class=post-time> 2022-02-23 </span>
<div class=post-category>
<a href=/zh-cn/categories/%E9%81%93/> 道 </a>
<a href=/zh-cn/categories/%E7%BB%8F%E6%96%87/> 经文 </a>
</div>
</div>
</header>
<div class=post-toc id=post-toc>
<h2 class=post-toc-title>文章目录</h2>
<div class="post-toc-content always-active">
<nav id=TableOfContents>
<ul>
<li>
<ul>
<li><a href=#太上玄门日诵早晚课>太上玄门日诵早晚课</a></li>
<li><a href=#玄门日诵早课>玄门日诵早课</a></li>
<li><a href=#澄清韵>澄清韵</a></li>
<li><a href=#吊挂>吊挂</a></li>
<li><a href=#香供养常清常静天尊>香供养常清常静天尊</a></li>
<li><a href=#提纲>提纲</a></li>
<li><a href=#净心神咒>净心神咒</a></li>
<li><a href=#净口神咒>净口神咒</a></li>
<li><a href=#净身神咒>净身神咒</a></li>
<li><a href=#安土地神咒>安土地神咒</a></li>
<li><a href=#净天地神咒>净天地神咒</a></li>
<li><a href=#祝香神咒>祝香神咒</a></li>
<li><a href=#金光神咒>金光神咒</a></li>
<li><a href=#玄蕴咒>玄蕴咒</a></li>
<li><a href=#太上老君说常清静经>太上老君说常清静经</a></li>
<li><a href=#太上洞玄灵宝升玄消灾护命妙经>太上洞玄灵宝升玄消灾护命妙经</a></li>
<li><a href=#太上灵宝天尊说禳灾度厄真经>太上灵宝天尊说禳灾度厄真经</a></li>
<li><a href=#高上玉皇心印妙经>高上玉皇心印妙经</a></li>
<li><a href=#玉清宝诰至心皈命礼>玉清宝诰至心皈命礼</a></li>
<li><a href=#上清宝诰至心皈命礼>上清宝诰至心皈命礼</a></li>
<li><a href=#太清宝诰至心皈命礼>太清宝诰至心皈命礼</a></li>
<li><a href=#玉帝宝诰至心皈命礼>玉帝宝诰至心皈命礼</a></li>
<li><a href=#天皇宝诰至心皈命礼>天皇宝诰至心皈命礼。</a></li>
<li><a href=#星主宝诰志心皈命礼>星主宝诰志心皈命礼</a></li>
<li><a href=#后土宝诰至心皈命礼>后土宝诰至心皈命礼</a></li>
<li><a href=#南极宝诰至心皈命礼>南极宝诰至心皈命礼</a></li>
<li><a href=#北五祖宝诰志心皈命礼>北五祖宝诰志心皈命礼</a></li>
<li><a href=#南五祖宝诰志心皈命礼>南五祖宝诰志心皈命礼</a></li>
<li><a href=#七真宝诰志心皈命礼>七真宝诰志心皈命礼</a></li>
<li><a href=#普化宝诰至心皈命礼>普化宝诰至心皈命礼</a></li>
<li><a href=#中堂赞>中堂赞</a></li>
<li><a href=#祝圣文>祝圣文</a></li>
<li><a href=#邱祖忏文>邱祖忏文</a></li>
<li><a href=#端望>端望</a></li>
<li><a href=#小赞>小赞</a></li>
<li><a href=#灵官咒仰启咒>灵官咒（仰启咒）</a></li>
<li><a href=#土地咒>土地咒</a></li>
<li><a href=#结经偈>结经偈</a></li>
</ul>
</li>
</ul>
</nav>
</div>
</div>
<div class=post-content>
<h2 id=太上玄门日诵早晚课>太上玄门日诵早晚课</h2>
<h2 id=玄门日诵早课>玄门日诵早课</h2>
<p>上坛行教一体同观依上和音功德无量</p>
<h2 id=澄清韵>澄清韵</h2>
<p>琳琅振响。十方肃清。河海静默。山岳吞云。万灵镇伏。招集群仙。</p>
<p>天无氛秽。地无妖尘。冥慧洞清。大量玄玄也。</p>
<p>大罗三宝天尊（三称）</p>
<h2 id=吊挂>吊挂</h2>
<p>真心清静道为宗。譬彼中天宝月同。净扫迷云无点翳。一轮光满太虚空。</p>
<p>上药身中神炁精。人人具足匪亏盈。能知混合回风道。金鼎黄芽日日生。</p>
<h2 id=香供养常清常静天尊>香供养常清常静天尊</h2>
<p>一柱真香本自然黄庭炉内起祥烟。空中结就浮云篆上祝当今寿万年。</p>
<p>道场众等。人各恭敬。恭对道前。诵经如法。</p>
<h2 id=提纲>提纲</h2>
<p>群仙朝上帝。元始降洪恩。大众登宝殿齐祝庆。讽诵太上经</p>
<p>大罗三宝天尊</p>
<h2 id=净心神咒>净心神咒</h2>
<p>太上台星。应变无停。驱邪缚魅。保命护身。智慧明净。</p>
<p>心神安宁。三魂永久。魄无丧倾。</p>
<h2 id=净口神咒>净口神咒</h2>
<p>丹朱口神。吐秽除氛。舌神正伦。通命养神。罗千齿神。</p>
<p>却邪卫真。喉神虎贲。炁神引津。心神丹元。令我通真。</p>
<p>思神炼液。道炁常存。</p>
<h2 id=净身神咒>净身神咒</h2>
<p>灵宝天尊。安慰身形。弟子魂魄。五脏玄冥。青龙白虎。队仗纷纭。</p>
<p>朱雀玄武。侍卫我真。</p>
<h2 id=安土地神咒>安土地神咒</h2>
<p>元始安镇。普告万灵。岳渎真官。土地祗灵。左社右稷。不得妄惊。</p>
<p>回向正道。内外澄清。各安方位。备守家坛庭。太上有命。搜捕邪精。</p>
<p>护法神王。保卫诵经。皈依大道。</p>
<p>元亨利贞。</p>
<h2 id=净天地神咒>净天地神咒</h2>
<p>天地自然。秽炁分散。洞中玄虚。晃朗太元。八方威神。使我自然。</p>
<p>灵宝符命。普告九天。干囉怛那。洞罡太玄。斩妖缚邪。赦鬼万千。</p>
<p>中山神咒。元始玉文。持诵一遍。却病延年。按行五岳。八海知闻。</p>
<p>魔王束首。侍卫我轩。凶秽消散。道炁常存。</p>
<h2 id=祝香神咒>祝香神咒</h2>
<p>道由心学。心假香传。香焚玉炉。心存帝前。真灵下盼。仙旆临轩。</p>
<p>令臣关告。径达九天。</p>
<h2 id=金光神咒>金光神咒</h2>
<p>天地玄宗。万炁本根。广修亿劫。证吾神通。三界内外。惟道独尊。</p>
<p>体有金光。覆映吾身。视之不见。听之不闻。包罗天地。养育群生。</p>
<p>受持万遍。身有光明。三界侍卫。五帝司迎。万神朝礼。役使雷霆。</p>
<p>邪妖丧胆。精怪忘形。内有霹雳。雷神隐名。洞慧交彻。五炁腾腾。</p>
<p>金光速现。覆护真人。</p>
<h2 id=玄蕴咒>玄蕴咒</h2>
<p>云篆太虚。浩劫之初。乍遐乍迩。或沉或浮。五方徘徊。一丈之余。</p>
<p>天真皇人。按笔乃书。以演洞章。次书灵符。元始下降。真文诞敷。</p>
<p>昭昭其有。冥冥其无。</p>
<p>沉疴能自痊。尘劳溺可扶。幽冥将有赖。由是升仙都。</p>
<h2 id=太上老君说常清静经>太上老君说常清静经</h2>
<p>老君曰。大道无形。生育天地。大道无情。运行日月。大道无名。长养万物。吾不知其名。强名曰道。</p>
<p>夫道者。有清有浊。有动有静。天清地浊。天动地静。男清女浊。男动女静。降本流末。而生万物。清者浊之源。动者静之基。人能常清静。天地悉皆归。夫人神好清。而心扰之。人心好静。而欲牵之。常能遣其欲。而心自静。澄其心而神自清。自然六欲不生。三毒消灭。所以不能者。为心未澄。欲未遣也。能遣之者。内观其心。心无其心。外观其形。形无其形。远观其物。物无其物。三者既悟。唯见于空。观空亦空。空无所空。所空既无。无无亦无。无无既无。湛然常寂。寂无所寂。欲岂能生。欲既不生。即是真静。真常应物。真常得性。常应常静。常清静矣。如此清静。渐入真道。既入真道。名为得道。虽名得道。实无所得。为化众生。名为得道。能悟之者。可传圣道。</p>
<p>老君曰。上士无争。下士好争。上德不德。下德执德。执着之者。不名道德。众生所以不得真道者。为有妄心。既有妄心。即惊其神。既惊其神。即着万物。既着万物。即生贪求。即生贪求。即是烦恼。烦恼妄想。忧苦身心。便遭浊辱。流浪生死。常沉苦海。永失真道。真常之道。悟者自得。得悟道者。常清静矣。</p>
<p>仙人葛翁曰。吾得真道。曾诵此经万遍。此经是天人所习。不传下士。吾昔受之于东华帝君。东华帝君受之于金阙帝君。金阙帝君受之于西王母。西王母皆口口相传。不记文字。吾今于世。书而录之。上士悟之。升为天官。中士修之。南宫列仙。下士得之。在世长年。游行三界。升入金门。</p>
<p>左玄真人曰。学道之士。持诵此经者。即得十天善神。拥护其神。然后玉符保神。金液炼形。形神俱妙。与道合真。</p>
<p>正一真人曰。人家有此经。悟解之者。灾障不干。众圣护门。神升上界。朝拜高尊。功满德就。相感帝君。诵持不退。身腾紫云。</p>
<p>太上老君说常清静经</p>
<h2 id=太上洞玄灵宝升玄消灾护命妙经>太上洞玄灵宝升玄消灾护命妙经</h2>
<p>稽首皈依众妙道。志心恭敬二玄真。今运一心心所议。粗识此经经所因。</p>
<p>空色色空无有性。有无无有色空均。慧风出自天尊力。扫除心界不遗尘。</p>
<p>惟愿神光常拥护。证明今日守心人。今日守心何所证。不失凡身得道身。</p>
<p>尔时。</p>
<p>元始天尊。在七宝林中。五明宫内。与无极圣众。俱放无极光明。照无极世界。观无极众生。受无极苦恼。宛转世间。轮回生死。漂浪爱河。流吹欲海。沉滞声色。迷惑有无。无空有空。无色有色。无无有无。有有无有。终始暗昧。不能自明。毕竟迷惑。</p>
<p>天尊告曰。汝等众生。从不有中有。不无中无。不色中色。不空中空。非有为有。非无为无。非色为色。非空为空。空即是空。空无定空。色即是色。色无定色。即色是空。即空是色。若能知空不空。知色不色。名为照了。始达妙音。识无空法。洞观无碍。入众妙门。自然解悟。离诸疑网。不着空见。清静六根。断诸邪障。我即为汝。说是妙经。名曰护命。济度众生。传教世间。流通读诵。即有飞天神王。破邪金刚。护法灵童。救苦真人。金精猛兽。各百亿万众。俱侍卫是经。随所拥护。捍厄扶衰。度一切众生。离诸染着。</p>
<p>尔时。</p>
<p>天尊即说偈曰。</p>
<p>视不见我。听不得闻。离种种边。名为妙道。</p>
<p>太上洞玄灵宝升玄消灾护命妙经</p>
<h2 id=太上灵宝天尊说禳灾度厄真经>太上灵宝天尊说禳灾度厄真经</h2>
<p>尔时。</p>
<p>天尊在禅黎国土。与大道真仙。万万大千神。诸天尊。及诸天龙鬼神。尽来集会。受吾约束。世间若有善男子。善女人。或有年灾月厄。游城赤鼠之厄。天罗地网之厄。命穷算尽之厄。疾病缠绵之厄。落水波涛之厄。虎狼阮蛇之厄。水火盗贼刀兵生产之厄。山林树木社稷之厄。土石桥梁之厄。毒药咒诅之厄。惟愿今对</p>
<p>玉皇天尊。大道真圣。忏悔解禳。度脱身中灾厄。一一解散。勿为留难。敕诸天神王。并降圣力道力。承斯经力恩力。卫护弟子受持。念诵此经以后。解禳阳九百六之灾。三衰八难。九横五苦之厄。如求如愿。所履平安。出入行藏。所求利益。所愿遂心。于是众等。闻说此经。皆大欢喜。信受奉行。</p>
<p>太上灵宝天尊说禳灾度厄真经</p>
<h2 id=高上玉皇心印妙经>高上玉皇心印妙经</h2>
<p>上药三品。神与炁精。恍恍惚惚。杳杳冥冥。存无守有。顷刻而成。回风混合。百日功灵。默朝上帝。一纪飞升。智者易悟。昧者难行。履践天光。呼吸育清。出玄入牝。若亡若存。绵绵不绝。固蒂深根。人各有精。精合其神。神合其炁。炁合体真。不得其真。皆是强名。神能入石。神能飞形。入水不溺。入火不焚。神依形生。精依炁盈。不凋不残。松柏青青。三品一理。妙不可听。其聚则有。其散则零。七窍相通。窍窍光明。圣日圣月。照耀金庭。一得永得。自然身轻。太和充溢。骨散寒琼。得丹则灵。不得则倾。丹在身中。非白非青。诵持万遍。妙理自明。</p>
<p>高上玉皇心印妙经</p>
<h2 id=玉清宝诰至心皈命礼>玉清宝诰至心皈命礼</h2>
<p>三界之上。梵炁弥罗。上极无上。天中之天。郁罗萧台。玉山上京。渺渺金阙。森罗净泓。玄元一炁。混沌之先。宝珠之中。玄之又玄。开明三景。化生诸天。亿万天真。无鞅数众。旋斗历箕。回度五常。巍巍大范。万道之宗。大罗玉清。虚无自然。至真妙道。元始天尊。</p>
<h2 id=上清宝诰至心皈命礼>上清宝诰至心皈命礼</h2>
<p>居上清境。号灵宝君。祖劫化生。九万九千余梵炁。赤书焕发。六百六十八真文。因混沌赤文。而开九霄。纪元洞玉历而分五劫。天经地纬。巍乎造化之宗。枢阴机阳。卓尔雷霆之祖。大悲大愿。大圣大慈。玉宸道君。灵宝天尊。</p>
<h2 id=太清宝诰至心皈命礼>太清宝诰至心皈命礼</h2>
<p>随方设教。历劫度人。为皇者师。帝者师。王者师。假名易号。立天之道。地之道。人之道。隐圣显凡。总千二百之官君。包万亿重之梵炁。化行今古。着道德凡五千言。主握阴阳。命雷霆用九五数。大悲大愿。大圣大慈。太上老君。道德天尊。</p>
<h2 id=玉帝宝诰至心皈命礼>玉帝宝诰至心皈命礼</h2>
<p>太上弥罗无上天。妙有玄真境。渺渺紫金阙。太微玉清官。无极无上圣。廓落发光明。寂寂浩无宗。玄范总十方。湛寂真常道。恢漠大神通。玉皇大天尊。玄穹高上帝。</p>
<h2 id=天皇宝诰至心皈命礼>天皇宝诰至心皈命礼。</h2>
<p>紫微宸极。勾陈天宫。九光宝苑之中。五炁玄都之上。体元皇而佐司玄化。总两极而共理三才。主持兵革之权衡。广推大德。统御星辰之缠次。毋失常经。上象巍峨。真元恢漠。大悲大愿。大圣大慈。勾陈上宫。天皇大帝。</p>
<h2 id=星主宝诰志心皈命礼>星主宝诰志心皈命礼</h2>
<p>大罗天阙。紫微星宫。尊居北极之高。位正中天之上。法号金轮炽盛。道称玉斗玄尊。璇玑玉衡齐七政。总天经地纬。日月星宿约四时。行黄道紫垣。万象宗师。诸天统御。大悲大愿。大圣大慈。万星教主。无极元皇。中天紫微。北极大帝。</p>
<h2 id=后土宝诰至心皈命礼>后土宝诰至心皈命礼</h2>
<p>九华玉阙。七宝皇房。承天禀命之期。主执阴阳之柄。道推尊而含弘光大。德数蓄于柔顺利贞。效法昊天。根本育坤元之美。流形品物。生成施母道之仁。岳渎是依。山川咸仗。大悲大愿。大圣大慈。承天效法。后土皇地祗。</p>
<h2 id=南极宝诰至心皈命礼>南极宝诰至心皈命礼</h2>
<p>高上神霄府。凝神焕照宫。会元始祖炁以分真。应妙道虚无而开化。位乎九霄之上。统理诸天。总乎十极之中。宰制万化。宣金符而垂光济苦。施惠泽而覆育兆民。恩溥乾元。仁敷浩劫。大悲大愿。大圣大慈。玉清真王。南极长生大帝。统天元圣天尊。</p>
<h2 id=北五祖宝诰志心皈命礼>北五祖宝诰志心皈命礼</h2>
<p>大道开先。玄元阐化。教垂今古。谥号东华。接汉室之将军。隐终南而仙契。过化每超于劫运。示现长在于尘寰。启唐朝之英贤。悟神仙之秘诀。飞剑货药。警化无方。金廷丞相之高标。宝印力辞之勇诀。霞裾上陟。南北统宗。天复挺于人豪。道遍通于四海。发金莲之七朵。演仙派于十方。长生理被于古今。玄妙天垂于率土。恢弘至道。广度愚迷。慈悲济苦。全真祖师。东华紫府。辅元立极大道帝君。正阳开悟。传道垂教帝君。纯阳演正。警化孚佑帝君。海蟾明悟。弘道纯佑帝君。重阳全真。开化极辅帝君。五祖阐道天尊。</p>
<h2 id=南五祖宝诰志心皈命礼>南五祖宝诰志心皈命礼</h2>
<p>明真正道。行化南天。九皇降迹于天台。一脉溶通于刘祖。采琼花之仙异。着悟道之丹书。道付杏林。不日还元之编集。法通鸡足。俞琰丹髄之书成。真人挺出惠州。信地悟超神仙。刀圭入口。神化无方。施雷雨于掌中。苏生民于世外。德彰南海。获琼玉之英标。道遍遐荒。饫法言之灵妙。龙虎罗浮之迹。武夷玉隆之书。过化多方。真文备着。为群仙之首冠。集前代之范模。誓愿宏深。慈悲仁圣祖师。悟真紫阳真人。杏林翠玄真人。道光紫贤真人。泥丸翠虚真人。琼管紫清真人。五祖藏道天尊。</p>
<h2 id=七真宝诰志心皈命礼>七真宝诰志心皈命礼</h2>
<p>道先一炁。世显七真。悟五行不到之言。得九转还丹之诀。甘泉润物。变朽回春。金骨仙姿。得四言而契道。卫州变化。坐十载以成真。壁间墨迹以非凡。雪竹月松之姿异。三井有多生之记。一时着显化之功。磻溪六年。龙门七载。道功备而名闻时主。丹符锡而掌握神仙。石上谈玄。空中飞盖。元主屡宣而问道。甘霖刻日以济民。早穷易道之言。晚造神仙之诀。卦图斯演。至道大成。清静散人。探玄得道。蓬莱仙路。亿劫独持。慈悲救苦。全真祖师。丹阳抱一。无为普化真君。长真凝神。玄静蕴德真君。长生辅化。宗玄明德真君。长春全德。神化明应主教真君。玉阳体玄。广慈普度真君。太古广宁。通玄妙极真君。清静渊真。玄虚顺化元君。七真演化天尊。</p>
<h2 id=普化宝诰至心皈命礼>普化宝诰至心皈命礼</h2>
<p>九天应元府。无上玉清王。化形而满十方。谈道而趺九风。三十六天之上。阅宝笈考琼书。千五百劫之先。位上真权大化。手举金光如意。宣说玉枢宝经。不顺化作微尘。发号疾如风火。以清静心而弘大愿。以智慧而伏诸魔。总司五雷。运心三界。群生父。万灵师。大圣大慈。至皇至道。九天应元雷声普化天尊。</p>
<p>人心皆散乱。一念便纯真。欲求无上道。大众转天尊</p>
<p>九天应元雷声普化天尊。</p>
<h2 id=中堂赞>中堂赞</h2>
<p>向来诵经。念念存诚。千真拱听。万圣通灵。应元合炁。</p>
<p>普化分形。九天有命。三界遵行。消灾忏罪。请福延生。</p>
<p>功圆行满。大道证明。</p>
<p>向来诵经。念念存诚。千真拱听。万圣通灵。应元合炁。普化分形。九天有命。三界遵行。消灾忏罪。请福延生。功圆行满。大道登明。</p>
<h2 id=祝圣文>祝圣文</h2>
<p>伏以黄冠羽服。神居云水之乡。宝篆仙经。诚答乾坤之德。</p>
<p>小心翼翼。大德昭昭。炉焚真香。致恭上启</p>
<p>三清道祖。十极高真。万象森罗。二仪列宿。诸天诸地。诸山诸水。亿圣千真。群仙众职。玄门启教。演派师真。皇坛有祷。无鞅仙灵。是日朝元真宰。当令神员。城隍社令。管界正神。捧香散花。金童玉女。值坛功曹。符使传诚。引奏仙官。云空过往。察访神明。经坛主职。护法威灵。悉仗真香。普同供养。以今奏为中华人民共和国省府县都图土地界下观焚修弟子兹者恭逢天运年月日吉旦良辰。集众清流。登临宝殿。奉演仙经。持诵圣号。上祝</p>
<p>当今民主圣寿。嵩呼众万岁三嵩呼万万岁。三声嵩呼。永祝南山之寿。</p>
<p>一炷清香。齐瞻北极之尊。惟愿</p>
<p>华图巩固。民道遐昌。万国共和。普</p>
<p>天永庆。三教兴隆。法轮常转。宰辅官僚。高迁品位。时和岁稔。五谷丰登。风调雨顺。物阜民安。十方善信。福寿多增。老安少怀。灾消福长。功名遂意。嗣息繁昌。光烛九幽。先亡受度。所求皆应。如是遂心。仍求在会弟子。修真有分。进道无魔。下祈亿劫宗亲。厯代师资父母。六道四生。蜎飞蠢动。惟愿闻经听法。离苦登真。各仗良因，均沾利益。再祈山门鼎盛。香火绵延。坛越皈依。道侣芬芳。二六时中。常居清静。一切之中。均祈默佑。再伸称念</p>
<p>太平护国天尊。玄都万寿天尊。</p>
<p>常清常静天尊。不可思议功德。</p>
<h2 id=邱祖忏文>邱祖忏文</h2>
<p>经功浩力不思意。回向十方诸圣众。</p>
<p>愿见真心求忏悔。河沙罪障悉消除。</p>
<p>忏悔众等。自从曩劫。乃至今生。假火风地水以成形。恋香味色声而触法。贪嗔嫉妒。恶口妄言。杀盗邪淫恣情纵欲。逆辱父母。悖负君师。不敬天地神祗。呵风骂雨。不信罪福因果。昧理欺心。遂致报对升沉。轮回辗转。受诸苦恼。无有休停。皆由一念之差。障迷自性。妄认六尘之幻。沉溺爱河。今而既获人身。叨亲正教。岂非千生庆幸。一旦遭逢。自合省心。早求度世。若夫似前流荡。毕竟迷失本来。一堕冥途。化为异类。</p>
<p>是故思沉沦苦。发清净心。皈奉圣真。特求忏悔。丐怜愚昧。原赦罪愆。解释报冤。蠲消魔障。所觊命逢昌运。名注丹台。际遇真师。亲闻至道。精修妙行。增长善芽。尽节玄门。怡神真境。他日运应灭度。自性不致昏迷。径生十善之家。能通宿命。还证上乘之道。承侍虚皇。尚</p>
<p>愿。国安民丰。时和岁稔。愿。真风丕阐。道化兴行。</p>
<p>愿。凶恶化贤。邪魔归正。愿。兵刑罔措。囹圄空闲。</p>
<p>愿。沉滞升迁。冤仇和释。愿。参玄学者。悟道成真。</p>
<p>愿。历劫宗亲。俱皆超度。愿。历世师友。同证真常。</p>
<p>愿。所有眷缘。增崇福慧。愿。所伤物命。早生人天。</p>
<p>愿。绝食荤酒。不相杀害。愿。持身端正。不履邪淫。</p>
<p>愿。悉破悭贪。永除险峻。愿。言无狂妄。行贵真诚。</p>
<p>愿。溺己饶人。潜忍仇怒。愿。慈心下气。恭敬一切。</p>
<p>愿。不堕边夷。不随邪见。愿。结交仙友。栖入清流。</p>
<p>愿。智慧开明。神通恢廓。愿。广行方便。普济群生。</p>
<p>愿。永断执迷。成归至道。</p>
<p>尘劫有尽。我愿无穷（三重）。</p>
<h2 id=端望>端望</h2>
<p>帝真。曲垂济度。皈命神谢。</p>
<p>无上虚皇。至真三宝。</p>
<p>一者一人有庆。二者二景齐明。三者三农乐业。四者四序和平。</p>
<p>五者五祠巩固。六者六合澄清。七者七星临照。八者八节安宁。</p>
<p>九者九泉开泰。十者十类生成。</p>
<p>十一者福留善信。十二者大道兴行。</p>
<p>一切神光普照。一切众圣留恩。一切有情赖善。一切正果成真。</p>
<p>普天均乐。四海同春。</p>
<p>闻经以后。罪灭福生（三重）。</p>
<h2 id=小赞>小赞</h2>
<p>诵经功德。不可思议。诸天诸地转灵机。皇王寿天齐。</p>
<p>大道慈悲。万化乐雍熙。</p>
<p>向来礼念诸功德。全赖慈悲为主盟。仰瞻仙仗隐空玄。法部真灵常拥护。</p>
<h2 id=灵官咒仰启咒>灵官咒（仰启咒）</h2>
<p>仰启神威豁落将。都天纠察大灵官。火车三五大雷公。受命三清降鬼崇。</p>
<p>手执金鞭巡世界。身披金甲显威灵。绿靴风带护身形。双目火睛耀天地。</p>
<p>顷刻三天朝上帝。须臾九地救生灵。银牙凤嘴将三千。虎首貔貅兵百万。</p>
<p>走火行风前后卫。穿山破石捉妖精。祈晴祷雨济世问。附体圆光通事意。</p>
<p>治病驱邪如电闪。收瘟摄毒伏群魔。飞腾云雾遍虚空。号令雷霆轰霹雳。</p>
<p>三界大魔皆拱手。十方外道悉皈依。弟子启请望来临。大赐雷威加拥护。</p>
<p>太乙雷声应化天尊。</p>
<h2 id=土地咒>土地咒</h2>
<p>经坛此间土地。神之最灵。升天达地。出幽入冥。为吾关奏。不得留停。有功之日。名书上清。</p>
<h2 id=结经偈>结经偈</h2>
<p>向来诵经功德上奉</p>
<p>高真。下保存平安。赐福消灾。同赖善功。证无上道。</p>
<p>一切信礼。志心称念。</p>
<p>常清常静天尊。不可思议功德。</p>
<p>三皈依志心皈命礼。</p>
<p>无上道宝。当愿众生。常侍天尊。永脱轮回。</p>
<p>无上经宝。当愿众生。生生世世。得闻正法。</p>
<p>无上师宝。当愿众生。学最上乘。不落邪见。</p>
<p>玄门日诵早课终</p>
<br>
<p><img src=/img/%E6%97%A9%E6%99%9A%E8%AF%BE.assets/clip_image002.jpg alt=img><img src=/img/%E6%97%A9%E6%99%9A%E8%AF%BE.assets/clip_image004.jpg alt=晚课-化> 化 唵吽吒唎生天而去 早用 斗水 晚用 斗火</p>
<p><img src=/img/%E6%97%A9%E6%99%9A%E8%AF%BE.assets/clip_image006.jpg alt=img> 結齋咒</p>
<p>斋供已毕各发诚心勇猛精进证圣成真志心称念</p>
<p>福生无量天尊不可思议功德</p>
<p>中华人民共和国 丙申年冬</p>
<p>湖南张家界市慈利黄中宫印</p>
<p><img src=/img/%E6%97%A9%E6%99%9A%E8%AF%BE.assets/clip_image008.png alt=LOGO1></p>
</div>
<div class=article-tag>
<i class="fa fa-eye"></i>
<span id=busuanzi_container_page_pv style=font-size:xx-small>
<span id=busuanzi_value_page_pv>0</span>
</span>
</div>
<div class=post-copyright>
<p class=copyright-item>
<span class=item-title>文章作者</span>
<span class=item-content>om</span>
</p>
<p class=copyright-item>
<span class=item-title>上次更新</span>
<span class=item-content>
2022-02-23
</span>
</p>
</div>
<footer class=post-footer>
<div class=post-tags>
<a href=/zh-cn/tags/%E6%97%A9%E6%99%9A%E8%AF%BE/>早晚课</a>
<a href=/zh-cn/tags/%E6%97%A9%E8%AF%BE/>早课</a>
</div>
<nav class=post-nav>
<a class=prev href=/zh-cn/post/%E5%AE%9A%E8%A7%82%E7%BB%8F/>
<i class="iconfont icon-left"></i>
<span class="prev-text nav-default">洞玄灵宝定观经</span>
<span class="prev-text nav-mobile">上一篇</span>
</a>
<a class=next href=/zh-cn/post/%E6%99%9A%E8%AF%BE/>
<span class="next-text nav-default">道家晚课</span>
<span class="next-text nav-mobile">下一篇</span>
<i class="iconfont icon-right"></i>
</a>
</nav>
</footer>
</article>
</div>
</div>
</main>
<footer id=footer class=footer>
<div class=social-links>
<a href=mailto:your@email.com class="iconfont icon-email" title=email></a>
<a href=http://localhost:1313 class="iconfont icon-stack-overflow" title=stack-overflow></a>
<a href=https://siteofen.github.io/zh-cn/index.xml type=application/rss+xml class="iconfont icon-rss" title=rss></a>
</div>
<div class=copyright>
<span class=copyright-year>
&copy;
2017 -
2022<span class=heart><i class="iconfont icon-heart"></i></span><span>om</span>
</span>
<span id=busuanzi_container_site_pv>
<span id=busuanzi_value_site_pv></span>
</span>
&nbsp;
<span id=busuanzi_container_site_uv>
<span id=busuanzi_value_site_uv></span>
</span>
</div>
</footer>
<div class=back-to-top id=back-to-top>
<i class="iconfont icon-up"></i>
</div>
</div>
<script src=https://cdn.jsdelivr.net/npm/jquery@3.2.1/dist/jquery.min.js integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin=anonymous></script>
<script src=https://cdn.jsdelivr.net/npm/slideout@1.0.1/dist/slideout.min.js integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin=anonymous></script>
<script src=https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin=anonymous></script>
<script type=text/javascript src=/js/main.min.c99b103c33d1539acf3025e1913697534542c4a5aa5af0ccc20475ed2863603b.js></script>
</body>
</html>