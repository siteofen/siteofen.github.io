<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>金丹正宗 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="五陵玄学进士胡混成编 天地未判之先，一混沌而已。 混沌既凿之后，阴阳生焉。 得阳炁轻清而上者为天，得阴炁重浊而下者为地，得阴阳二炁之全而中者为人，" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E9%87%91%E4%B8%B9%E6%AD%A3%E5%AE%97/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="金丹正宗" />
<meta property="og:description" content="五陵玄学进士胡混成编 天地未判之先，一混沌而已。 混沌既凿之后，阴阳生焉。 得阳炁轻清而上者为天，得阴炁重浊而下者为地，得阴阳二炁之全而中者为人，" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E9%87%91%E4%B8%B9%E6%AD%A3%E5%AE%97/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="金丹正宗">
<meta itemprop="description" content="五陵玄学进士胡混成编 天地未判之先，一混沌而已。 混沌既凿之后，阴阳生焉。 得阳炁轻清而上者为天，得阴炁重浊而下者为地，得阴阳二炁之全而中者为人，"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="3742">
<meta itemprop="keywords" content="金丹正宗,丹道," /><meta name="twitter:card" content="summary"/>
<meta name="twitter:title" content="金丹正宗"/>
<meta name="twitter:description" content="五陵玄学进士胡混成编 天地未判之先，一混沌而已。 混沌既凿之后，阴阳生焉。 得阳炁轻清而上者为天，得阴炁重浊而下者为地，得阴阳二炁之全而中者为人，"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E6%AD%A3%E5%AE%97/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E6%AD%A3%E5%AE%97/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <p>五陵玄学进士胡混成编</p>
<p>天地未判之先，一混沌而已。
混沌既凿之后，阴阳生焉。
得阳炁轻清而上者为天，得阴炁重浊而下者为地，得阴阳二炁之全而中者为人，三才之位一定而先天后天分矣。
窃谓先天者，纯阳也，一本也：后天者，纯阴也，万殊也。
原夫上帝降衷而为人；赋性受命皆禀太乙含真。
先天祖炁，至虚至灵，惟精惟一，纯粹中正，皆可神仙，皆可圣贤，无智无愚一同初得，殊不知所得，天者。
舍一点纯阳先天祖炁之外，所谓精神魂魄意，心、肝、脾、肺、肾，精、津、涕、唾，液，耳、口、鼻、舌、声，以至百骸九窍，爪发皮肤，一身四体，自顶至蹱，皆从后天纯阴造化，四大假合而成者也。
先天祖炁，恍恍惚惚，杳杳冥冥。其中有物，有物而非物。其中有精，有精而非精。似有似无，若亡若存，即之而不可见，求之而不可得，其大无外包含万象，其小无内，一丝不容是炁，当知人身中，自有一穴至虚之地，以存之玄关一窍是也。
得之者为神仙，失之者为下鬼。盖得之者未闻一二，失之者百千万也．奈何！
世人不能保守一点先天祖炁，往往皆流于失矣。
不知后天造化均是虚妄，于是元精元气元神亦忘其先天著于后天矣。
或者三尸内攻，九虫蚀精，六贼盗形，七情耗神，五欲扰心，凡物芸芸，万机眩惑。
目观彩色，耳听声音，口嗜滋味，随其所有，即著其想。
有好于外，机从目入，既入于内、所动其心，情动于中，必摇其神以泄其精，既泄其精，必耗其气。既耗其气，形神始离。恍惚幻妄，忧思感情，事物劳形，精乱神散，真一离身，先天之祖炁日丧而转转流荡于后天生死之域矣。
道祖太上老君悯之，始有金丹大道教人以返还之说。
返者返本也。还者还源也。返其后天而复还先天而已矣。
自金丹之名立而金丹之道著，而金丹之书出焉。
余窃谓金丹虚无，大道非有，有中生无，无中生有者，金丹大道。且非无而非有，而所谓鼎器火候者，果有耶？果无耶？抑亦假法象以明大道，盖由金丹二字有象之故。
意为铸金必有炉鼎，修丹必有灵药，炼药必有火候，而后此名始立矣。
今夫修炼外丹之法，必先聚五金八石之药物，次立陶冶上釜之鼎器，次用燧人钻木之真火，依法缎炼及其成功，可以回生起死，返老还婴，化臭腐为神抵，点瓦砾为金宝，方知修炼内丹之道毫厘不差。
若合符节，聚先天祖炁为药物，守玄关一窍为鼎沪，以元神妙用为火候，日缎月炼，时烹刻煮。
及时成功，可以脱胎换骨，超凡入圣，跨鸾鹤而冲九霄，登昆仑而游八极，大道之要不过如斯。
后世丹书千篇万卷，长歌短句往往不直指真一造化之本根，下手工夫之次序，无非假像设形，借彼喻此，何异空底谈空，梦中说梦，求其功效，茫如捕风。
其间不失于释氏空寂之论，则流于傍门曲径之僻，颠倒错乱，枝蔓条折；
欲使学者寻其流而莫究其源，欲人其门而莫知其径，误后人惑也滋甚，于是金丹之道废矣。
且即药物而论之曰乾坤坎离，阴阳水火，砂汞铅银，父精母血，木液金精，丹砂水银，乌精兔髓，日魂月魄，青龙白虎，玄龟赤蛇，交梨火枣，雌雄黑白、婴儿婉女，若是之不一者，皆药物之异名也。岂先天祖炁之外，复有所谓药物者耶？
即鼎炉而论之曰神炉、丹穴、蓬壶、神室、玉炉、金鼎、黄房、中宫、黄婆、戊己、明堂、虚谷、刀圭、玄牝、郊鄂，若是不一者，即鼎炉之异名也。岂玄关一窍之外，复有所谓鼎炉者也？
即火候而论之曰推周天，测潮候，按卦爻，用文武，准晦朔，定玄望，明抽添，互进退，鼓橐龠，秤斤两，体刑德，事沐浴，分三五，行姤复，若是之不一者，皆火候之异名也。岂元神妙用之外，复有所谓火候者耶？
今余不效前人之说，以欺后人，即直指金丹大道之本原而言之，必有其次序。一曰立鼎炉，二聚药物，三行火候，三者之外余不敢复有增损。
立鼎炉者何？即守玄关一窍，是窍藏于先天混沌之中，听于无有有无之内。父母未生此身即有此窍。既有此窍即有此身，所谓与生俱生者也。上不在天，下不在地，中不在人，即元始空悬宝珠之地。去地五丈之所，不左不右，不上不下，非有非无，非内非外，上通绛宫而透泥丸，下接丹田而致黄泉，仁彻下空，而黄道中通焉。此即聚药物之圣地也。
聚药物者何？谓存一点先天纯阳祖炁。是炁生于无形无象之先，聚于无极太极之内，父母未生，二五之精，妙合而凝，未有此身，即有此炁，既有此炁，即有此身，此炁运行周流六虚，形以之而成，心以之而灵，耳目以之而聪明，元神以之而运行，五行以之而化生。散之则混融无间，聚之则凝结成药，此即修炼金丹之大药。
行火候者何？顺元神妙周之炁，自然往来之道，是火发生于真精，恍惚之中，薰蒸于四体。一身之内，本无形焉，安有候焉？盖元神散则成炁，聚则成火，一聚一散，一升一降，循环往来，周流不息，与时偕行，与时偕极也。其于簇年归月，簇月归日，簇日归时，簇时归刻，子、午、卯、酉、辰、戌、丑、未、寅、申、已、亥、朝屯暮蒙、始复终剥，周历六十四卦，二十四炁、七十二候，二十八宿，周天三百六十五度以为候。殊不知混沌未分之时，安有年月日时，甲癸子亥，又若何而推测？大抵真火即是元神之运行，元神即真火之妙用。真火随真息，真息炼真炁，真气化真精，真精归玄关，元神发真火，真金结成丹。真息之出入即真火之进退，真火之进退即文武之抽添，皆本自然。初非攒簇。又当知随念而生。若燎于原，弗可响迩，其犹可扑灭乎？即非先天之真火，乃后天之凡火也。
今夫修丹之士，必先洞明此三者之机关，深识此三者之根本。
目击道存，心领意悟，知以真知，见以真见，未有一毫凝滞于胸中，然后可以下手用工夫立基矣。
且如下手立基之始，必先断灭一切妄念、离诸妄想，勇于精进，无染著，物我两忘，专炁致柔，回光返照，虚心实腹，昏昏默默，存无守有，若亡若存，精习静定，使吾心如止水无波，太空无云，至寂然不动之境，然后于玄关一窍之中，假父母未生以前工夫，存定真息真炁，使炁不离息，息不离炁，合为一处，内者不出，外者不入，上下往来于一窍之中，绵绵若存，如在母胞胎未生之前，一点先天祖炁，混融磅礴，温然如春，醇然如醉，美在其中，而畅于四肢，充于四体。
四体不言而喻，观之无象，求之无形，无一时一刻不在于玄关。
至此则药物归于鼎炉而火候可行矣。
如是则顺元神妙用自然，运行之真火，周流旋转于玄关之外，渐渐锻炼，渐渐凝结。
真积日久，力到功深，自小至大，从微至著，玄珠成象，结胎成圣。
是皆自然而然不知其所以然，自神而神不知其所以神。
还如子藏母腹，随呼随吸，咽冲虚太和之炁，成金刚不坏之体，以至胎圆十月，化生婴儿。
与我未生以前，在母胎中一般气象，然后勤加温养之功，专炁致柔，念兹在兹，动静语默，造次不离，温养既足，脱胎归空。
于是擎破鸿蒙，凿开混沌，现出本来面目，身外有身，至此方知大而化之之谓圣，不可知之之谓神，得一而毕万矣。
余幼习儒书，长慕道之法，有志金丹大道久矣。
行住坐卧，梦寐饮食之间，未始一息忘焉。
虽参访当世修真之士，往往皆指前人已陈之说，纸上腐朽之言，以相扇惑。
何异借听于聋，问道于瞽？
子遂乃质于心，自谓，归而求之有余师矣。
愈求愈不足，愈修愈不验，方知无师不传，无师不度，虚费岁月，卒无成功。
后因渡淮浙，寓迹广凌，乘暇登废城，仿徨四顾，历览山川。
缅想松乔之不遇，慨恨钟吕之未逢，恍然若有所失。
夜梦神人语以亟返，心神为之不宁者，累日遂假道白砂，而中途忽遇一道人，冰清玉润，碧目童颜，丰神秀异，超然不群，似非尘中人物。
余遂礼而前问其姓名，俛而不答，再三叩首乃出扇相视，上书无言子，乃知先生得无言之妙，抑疑某为异人。
自是日与从游，执弟子之礼，盖冀其一言以点化也。
出则偕行，入则同息，若是者百日，虽累启请而终无一言于答。
一日命予同出东关，过白砂旧市，至无人之境，乃命同坐曲江之滨，平沙之上，指水为盟，以杖画沙，受金丹大道之旨，首尾不过百馀字，备述鼎炉、药物、火候之功夫，次序之妙，纤而无馀蕴。
曰：道具足矣，亟命予记其证验，得之片饷，遂复扫去。
余顿首再拜于前，先生亦不顾，遂登小舟渡彼岸，飞行而去，不知果何之也。
然予终不知其姓名，又安知非乔松钟吕之徒？
予自得师心传之后，方悟在先，盲修瞎炼，虚费功夫，何异钻水取火，刻舟求剑也？不亦难乎！
吾师之言誓，以轻泄者有谴，故不敢形于文。辄出己见，总括师言附以短句，著此篇目，曰金丹正宗，以示同志。
盖非欲求知于人，而将以流传于当世也。
观者或可其可，或不可其不可。其不可其可，或可其不可，然其然不然，其不然其庶乎！
予知其可不可，然不然，或者其有得焉，于是乎书。</p>
<blockquote>
<p>此篇与<a href="https://jesselau.com/zhenqihuanyuanming/">《 真气还元铭》</a>境遇相类，遇无名接引传之。盖古人著书，非现代人以编撰玄幻小说以谋财利也。必有可取之处。</p>
</blockquote>
<blockquote>
<p>然均未可轻泄要诀，道藏中千篇万卷皆如是。</p>
</blockquote>
<blockquote>
<p>以一切境遇为师，<code>凡所遇合，皆是助缘</code>。念念不忘，必有回响。如是乃终可心开意解。</p>
</blockquote>
<h3 id="短句十二首">短句十二首</h3>
<p>鼎器即玄关一窍
先天地生，不依形立。混沌空悬，中藏太极。</p>
<p>药物即先天祖炁
先天祖炁，一点真精。便是灵药，根蒂相生。</p>
<p>火候即元神妙用
元神化炁，充周四体。自然进退，终而复始。</p>
<p>立基
专炁致柔，抱元守一。默默成功，用功百日。</p>
<p>聚药
聚精会神，通玄入妙。探自灵关，藏于一窍。</p>
<p>锻炼
神炁往来，水火流转。顺其自然，时烹刻炼。</p>
<p>抽添
不增不减，动静以时。日中则昃，月盈则亏。</p>
<p>结胎
精炁与神，混融磅礴。真火相见，片时凝结。</p>
<p>沐浴
神水溶液，灌溉元胞。内外无尘，长养灵苗。</p>
<p>胎圆
真积日久，力到功深。十月胎圆，满鼎黄金。</p>
<p>温养
行住坐卧，抱雄守雌。绵绵若存，念兹在兹。</p>
<p>脱胎
擎破鸿蒙，凿开混沌。身外有身，超凡入圣。</p>
<hr>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
