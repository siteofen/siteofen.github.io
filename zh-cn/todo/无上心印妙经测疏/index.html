<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>无上心印妙经测疏 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="蓝边引文为陆西星所注解 无上玉皇心印妙经 淮海参学小臣陆西星谨测 参学小臣，虚怀如是。陆西星乃明朝有名道士，近人考据《封神演义》乃其所作。 上药三品" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E6%97%A0%E4%B8%8A%E5%BF%83%E5%8D%B0%E5%A6%99%E7%BB%8F%E6%B5%8B%E7%96%8F/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="无上心印妙经测疏" />
<meta property="og:description" content="蓝边引文为陆西星所注解 无上玉皇心印妙经 淮海参学小臣陆西星谨测 参学小臣，虚怀如是。陆西星乃明朝有名道士，近人考据《封神演义》乃其所作。 上药三品" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E6%97%A0%E4%B8%8A%E5%BF%83%E5%8D%B0%E5%A6%99%E7%BB%8F%E6%B5%8B%E7%96%8F/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="无上心印妙经测疏">
<meta itemprop="description" content="蓝边引文为陆西星所注解 无上玉皇心印妙经 淮海参学小臣陆西星谨测 参学小臣，虚怀如是。陆西星乃明朝有名道士，近人考据《封神演义》乃其所作。 上药三品"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="3264">
<meta itemprop="keywords" content="无上心印妙经测疏,丹道," /><meta name="twitter:card" content="summary"/>
<meta name="twitter:title" content="无上心印妙经测疏"/>
<meta name="twitter:description" content="蓝边引文为陆西星所注解 无上玉皇心印妙经 淮海参学小臣陆西星谨测 参学小臣，虚怀如是。陆西星乃明朝有名道士，近人考据《封神演义》乃其所作。 上药三品"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E6%97%A0%E4%B8%8A%E5%BF%83%E5%8D%B0%E5%A6%99%E7%BB%8F%E6%B5%8B%E7%96%8F/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E6%97%A0%E4%B8%8A%E5%BF%83%E5%8D%B0%E5%A6%99%E7%BB%8F%E6%B5%8B%E7%96%8F/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <p>蓝边引文为陆西星所注解</p>
<p>无上玉皇心印妙经</p>
<blockquote>
<p>淮海参学小臣陆西星谨测</p>
</blockquote>
<blockquote>
<blockquote>
<p>参学小臣，虚怀如是。陆西星乃明朝有名道士，近人考据《封神演义》乃其所作。</p>
</blockquote>
</blockquote>
<p>上药三品，神与气精，</p>
<blockquote>
<p>夫人身中三宝，精气与神而已矣。
灵明知觉之谓神，充周运动之谓气，滋液润泽之谓精。
以其分量而言，则神主宰制，气主作用，精主化生，各专其能，而皆听命于主人。
以其功用而言，则精能化气，气能化神，而神之所至，气亦至焉。
气之所至，精亦至焉，又皆相依相济，以成自然之用。
若乃原始反本，则无极之真，二五之精，妙合而凝，而后三者始具。
盖神即无极之真，而气与精即二五之精也。
太朴未散之民，药物完具，圣体浑全，故童初之子，不假归复，而成无为之道。
自夫窍凿之后，天真既斲，而此三者，日改月化，而度于后天。
后天之物，当体属阴，不能久固，故不可以入于药品。
今之上药，则指先天而言，所谓元精、元气、元神是也。
盖元神者，混沌之神，非日用思虑之神也。
元气者，鸿濛始判之气，非口鼻呼吸之气也。
元精者，其精甚真，其中有信之精，非交感淫佚之精也。
是三者得而用之，然后可以扶救老残，补续年命，回阳换骨，而成上品九级之天仙。
若乃后天之物，则破坏无用，但可保啬以为助道之阶梯。
品为上药，理或未然。
又诸丹经之言药者，有内有外，不容无辨。
上阳子云：外药者，色身上事也；内药者，法身上事也。
内药了性，外药了命。
内药无为无作而实有，外药有为有作而实无。
又内而非外，则丹基不立；外而非内，则圣果不圆。
二者相须，其用始备。</p>
</blockquote>
<blockquote>
<blockquote>
<p>此言精气神乃同修色身与法身之内药外药。均为先天之物，气字应用<em>炁</em>字</p>
</blockquote>
</blockquote>
<p>恍恍惚惚，杳杳冥冥。存无守有，顷刻而成，回风混合，百日功灵。</p>
<blockquote>
<p>章首二句，见道德经。
恍惚者，似有似无之义；窈冥者，深昧不测之称。
言此三品，隐于互藏之宅，视之不可见，听不可闻，搏之不可得，然却有真信，故曰其精甚真，其中有信。
圣人知此，故盗其机而逆用之。
存无守有，言盗机也；回风混合，言逆用也。
存无者，凝神静虑，炼己以有待也。
守有者，勿失爻动，乘时而有为也。
盖无者，离之性；有者，坎之情。
悟真篇云：恍惚之中寻有象，是存无也；窈冥之内觅真精，是守有也。
殆夫玄珠呈象，运剑追来，疾驾河车，逆转而上，此时元皇正炁来合我身，故曰回风混合。
合则冠婚相纽，龙虎交媾，而丹药圆成矣！
是知存无守有者，以神而驭炁也；
回风混合者，以炁而合神也。
药物和合，火候调停，百日之中，灵功早著，奚俟久远哉！</p>
</blockquote>
<blockquote>
<blockquote>
<p>与阴符经<em>至乐性余，至静性廉，天之至私用之至公，禽之制在气</em>相通。</p>
</blockquote>
</blockquote>
<p>默朝上帝，一纪飞升，知者易悟，昧者难行。</p>
<blockquote>
<p>上言丹药圆成，故此遂言养丹之事。
盖西入东家，宾迎主人，既已回风混合于戊己之宫，但见身中精气一时辐辏，而朝于主人，如君臣之庆会者。
然如此朝朝暮暮，火候无差，长养圣胎，婴儿显相，直至三年九载，行满功成，脱胎神化，而升于玉阙，则还丹之事毕，而大丈夫之志愿遂矣！
夫存无守有，采炼于顷刻之间，回风混合，功灵于百日之内，默朝上帝，升神于一记之期，如此程途，历历可循，所谓功夫容易，大药非遥，上根之人，一闻即悟，勤而行之，则如上功程，指日可计。
若彼愚昧小人，素无慧目，不能洞晓深达，独以一言半句，臆度揣摩，冥行妄作，以希成就，岂不难哉。
或谓默朝上帝，为移丹上田者，于义亦通。</p>
</blockquote>
<blockquote>
<blockquote>
<p>太极拳中一个虚灵顶劲</p>
</blockquote>
</blockquote>
<p>履践天光，呼吸育清，出玄入牝，若亡若存。绵绵不绝，固蒂深根。</p>
<blockquote>
<p>如上指陈药物，克计功程，大义已晰，故此复言火候密旨。
盖火之消息，准于日辰。
参同契云：日辰为期度，动静有早晚。
天光即日辰也。
履践天光，则能执天之行，而早晚动静之消息，斯得之矣。
夫火，神火也，而何与息？
盖息者，火之橐龠也。
今夫冶人之铸金也，必以橐龠。
急则火燥，调则火匀，缓则火藏，止则火冷。
故养丹之法，妙在调停真息，以佐神火常，使一呼一吸，消息合宜，育养清阳，以滋灵质。
然而呼吸出入，必有根蒂，所谓呼则接天根，吸则接地脉。
玄牝者，神气归复之所，真息之根蒂也。
南华真经云：真人之息以踵，故绵绵不绝，而若亡若有，则以踵之道得，而根日以深，蒂日以固矣。
我师有云：丹灶河车休矻矻，鹤胎龟息自绵绵。
意盖如此。
夫既指天光以为消息，又指呼吸以为橐龠，又指玄牝以为根蒂，火候之旨，无馀蕴矣。</p>
</blockquote>
<blockquote>
<blockquote>
<p>此数句或言胎息之境</p>
</blockquote>
</blockquote>
<p>人各有精，精合其神。神合其气，气合体真，不得其真，皆是强名。神能入石，神能飞形，入水不溺，入火不焚。</p>
<blockquote>
<p>阴阳之精互藏其宅，故云各有。
各有，则阴中用阳，阳中用阴，而坎离之药物显矣。
今夫先天之精，隐于窈冥之内者，吾盗其机而用之，以合己汞，是精合其神也。
精合其神，是谓金来归性，而还丹可成矣。
惟此金精，有气无质，既合我神，日以神火，周遭温养，混合为一，非神合其气乎！
气合我体，则怀胎结婴，于是乎真体始就，而四大假合之躯始为幻质矣，故曰气合体真。
然谓之真，即真一也；不得此真，则不知以何而为丹母。
云何而化阳神，是以强名曰道，而偏枯不全，强名曰丹，而灵通莫著，既得此真，则阴阳妙合，丹体常灵，道备功圆，阳神出现。
夫是以透金石而无碍，入水火而无虞，飞空步虚，皆其馀事，又岂复为形体所累哉。
参同契云：服食三载，轻举远游，入水不濡，跨火不焦，与此同旨。</p>
</blockquote>
<blockquote>
<blockquote>
<p>阴符经中<em>自然之道静，故天地万物生。天地之道浸，故阴阳胜。阴阳相推，而变化顺矣</em>。静中自然得之</p>
</blockquote>
</blockquote>
<p>神依形生，精依气盈，不凋不残，松柏青青。</p>
<blockquote>
<p>上言三品相合，而成不坏之真，此又言三品相依，而成永固之体，所谓形神俱妙者也。
夫先天元神，原自不坏，但不依形身，未经煆炼，虽有灵妙，无自而显，是故学道之士，贵在保啬此身，以固主人之宅舍。
然而四大一身，皆属于阴，则又不能以永固，必得先天真一之气，以补之，然后阳里阴精，长盈长住，而不凋不残，蔚乎如松柏之青青。
盖精盈则形固，形固则神安，而长生久视之道，端在是矣。</p>
</blockquote>
<blockquote>
<blockquote>
<p>观松柏而参之</p>
</blockquote>
</blockquote>
<p>三品一理，妙不可听，其聚则有，其散则零。</p>
<blockquote>
<p>是上药也，分类则品各有三，混合则理原归一。
一即真一也，归于一，则超于色相声臭之表，而妙不可听矣。
不可听，即不可见，不可闻，不可得之意。
悟真篇云：见之不可用，用之不可见，恍惚里相逢，窈冥中有变。
变则聚而成有，故曰其聚则有。
聚者，三五归一，攒簇和合之义。
盖聚，则怀胎结婴，而无质生质矣。
若耗散不收，则药物日见其零落，而大命随之乌能生妙有耶。</p>
</blockquote>
<blockquote>
<blockquote>
<p>聚之基础在乎凝神</p>
</blockquote>
</blockquote>
<p>七窍相通，窍窍光明，圣日圣月，照耀金庭。一得永得，自然身轻，太和充溢，骨散寒琼。得丹则灵，不得则倾，丹在身中，非白非青。诵持万遍，妙理自明。</p>
<blockquote>
<p>此言圣胎灵质之妙。
盖身外之身，本无形体之隔，是以晃朗交映，洞彻无外，而圣日圣月常自照耀于金庭之中。
金庭，即金胎神室也；圣日圣月，坎离之精也。
盖丹法本日月交光而成，故内景焕照，七窍通明，表里莹然，无有隔碍，其妙有如此者。
悟真篇云：近来透体金光现，不与傍人话此规。
是皆得此真一之气而然。
然得其一，则万事毕矣。
故一得永得，自然身轻。
谓之永得者，如以矿销金，不复重为矿也。
若乃美在其中，而畅于四支，则太和充溢，盎然元气之春，融骨节，致坚铿，尔寒琼之错落，珠藏渊媚，玉韫山辉，理势自然，无足异者，是知得丹，则转凡成圣，而灵通莫测，不得则流浪生死，而命日倾危。
且丹在身中，果何物也？
而灵妙若是，以为龙虎弦炁，则尚属之两家。
既归身中，混合为一，则不可谓之青龙，谓之白虎，而谓之丹矣。
丹之为字，象日象月，是乃日月交光，而成真体，所谓无质之质，不空之空。
故弹丸朱橘，摩尼黍米，古仙状之不一，然皆未有实见其形容者。
至于非白非青之旨，则杳绝名言，空诸色相矣。
有缘之士，得遇是经，苟能口诵心研，百遍千遍，乃至万遍，则精诚所感，自尔心花发明，洞彻玄理。
又况是经乃上帝之心印，诸经之鼻祖，玉京之尊典，有志斯道者，当信受而奉行之。
臣志窃负山，学惭窥管，不揣固陋，僭为测疏，凡我同志好道之伦，尚冀因言悟道，同登法航，不胜庆幸之至。
时 隆庆五年岁在辛未五月十日</p>
</blockquote>
<blockquote>
<blockquote>
<p>到得此境，方是陆西星所说<em>大丈夫之志愿遂矣</em>。</p>
<p>修法简易，<em>口诵心研，百遍千遍，乃至万遍，则精诚所感，自尔心花发明，洞彻玄理。</em></p>
<p>然修者寥寥，因<em>其盗机也，天下莫能见，莫能知。君子得之固穷，小人得之轻命</em>。</p>
<p>每日诵持三经，阴符经、灵宝定观经、无上玉皇心印妙经，有所进境，荐之有缘。</p>
</blockquote>
</blockquote>
<p><a href="https://jesselau.com/xinyinmiaojing/">https://jesselau.com/xinyinmiaojing/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
