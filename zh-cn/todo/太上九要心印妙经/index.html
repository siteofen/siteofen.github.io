<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>太上九要心印妙经 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="太上九要心印妙经序 仙人张果老述 夫九要者，要乃机要也。以应大丹九转，故以道分九篇，法显九门。九门合理，篇篇归根。难不得亲师之旨，得此要如亲师训" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E5%A4%AA%E4%B8%8A%E4%B9%9D%E8%A6%81%E5%BF%83%E5%8D%B0%E5%A6%99%E7%BB%8F/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="太上九要心印妙经" />
<meta property="og:description" content="太上九要心印妙经序 仙人张果老述 夫九要者，要乃机要也。以应大丹九转，故以道分九篇，法显九门。九门合理，篇篇归根。难不得亲师之旨，得此要如亲师训" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E5%A4%AA%E4%B8%8A%E4%B9%9D%E8%A6%81%E5%BF%83%E5%8D%B0%E5%A6%99%E7%BB%8F/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="太上九要心印妙经">
<meta itemprop="description" content="太上九要心印妙经序 仙人张果老述 夫九要者，要乃机要也。以应大丹九转，故以道分九篇，法显九门。九门合理，篇篇归根。难不得亲师之旨，得此要如亲师训"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="3278">
<meta itemprop="keywords" content="太上九要心印妙经,丹道," /><meta name="twitter:card" content="summary"/>
<meta name="twitter:title" content="太上九要心印妙经"/>
<meta name="twitter:description" content="太上九要心印妙经序 仙人张果老述 夫九要者，要乃机要也。以应大丹九转，故以道分九篇，法显九门。九门合理，篇篇归根。难不得亲师之旨，得此要如亲师训"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E5%A4%AA%E4%B8%8A%E4%B9%9D%E8%A6%81%E5%BF%83%E5%8D%B0%E5%A6%99%E7%BB%8F/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E5%A4%AA%E4%B8%8A%E4%B9%9D%E8%A6%81%E5%BF%83%E5%8D%B0%E5%A6%99%E7%BB%8F/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <h2 id="太上九要心印妙经序">太上九要心印妙经序</h2>
<p>仙人张果老述</p>
<p>夫九要者，要乃机要也。以应大丹九转，故以道分九篇，法显九门。九门合理，篇篇归根。难不得亲师之旨，得此要如亲师训。得者坐获天机，悟之者为之心印。若依行者，在欲无欲，居尘出尘，分立九门，还元二仪。学道君子，细意详之。先序显用，次要应体，以体兼用，性命备矣。</p>
<p><code>悟之者为之心印，在欲无欲，居尘出尘</code>，以此心印行入世道。</p>
<h2 id="太上九要心印妙经">太上九要心印妙经</h2>
<h3 id="真一秘要">真一秘要</h3>
<p>夫真一者，纯而无杂，谓之真，浩劫长存，谓之一。太上曰：“天得一以日月星辰长清，地得一以珠玉珍长宁，人得一以神气精长存。”
一者，本也。本，乃道之体。道本无体，强名曰体。有体之体，乃非真体。无体之体，日用不亏矣。真体者，真一是也。
真乃人之神，一者人之气。长以神抱于气，气抱于神，神气相抱，固于气海。造化神龟，乃人之命也。神乃人之性也。性者，南方赤蛇，命乃北方黑龟。其龟蛇相缠，二气相吞，贯通一气，流行上下，无所不通，真抱元守一之道也。</p>
<p>南方赤蛇，乃心火；北方黑龟，乃肾水。神气相抱，心肾相交。</p>
<h3 id="橐龠秘要">橐龠秘要</h3>
<p>夫橐龠者，人之心肾也。心者，神之宅。肾者，气之府。既以心为宅，以肾为府，岂有造化也。今时学道之人，使心运气，乱作万端，屈体劳形，非自然之道。圣人曰：“凡是有相，皆是虚妄。无相之相，谓之真相。”真相者，神气也。神者，心之主。气者，肾之本。是以圣人返本还元。还元者，补髓也。补髓之机，还元之道，命乃了矣。圣人立法曰：“假一神调气，藉一气定神。”神气调定，方晓动静。动者，气也。气者，命也。静者，性也。性，乃神也。神不离气，气不离神。神气不相离，道本自然也。</p>
<p>老子曰<code>天地之间，其犹橐龠乎？虚而不屈，动而愈出。</code>心肾之间，如天地。</p>
<h3 id="三五一枢要">三五一枢要</h3>
<p>夫三五一者，三阳五行一气也。
三阳者，三火也。以精为民火，以气为臣火，以心为君火。君火，乃性火也。惟性火不可发，亦不可用，性火若发，如“火生于木，祸发必克”。不用者，必不可动也。盖是神定则气定，气定则精定。三火既定，并会丹田，聚烧金鼎，返炼五行，运于一气绵绵，一昼一夜，一万三千五百息。按周天三百八十四爻，气血行八百一十丈，脉行五十度，乃周天，方为火候。
其火有二等，分于内外。外火者，有形有象，可炼五金，造化五谷，滋养于人。此火非能炼内丹。炼丹之火，其在内火。内火者，有名无形，藉五谷之气即生真火。真火既生，返炼其精，精返为神，炼神合道，道本自然，不离一气。一气既调，百脉皆顺也。</p>
<p>《真仙秘传火候法》曰：<code>心为之君火，而曰上昧。肾为之臣火，而曰中昧。膀胱为之民火，而曰下昧。三炁聚而为火，散而为炁，故曰三昧真火也。</code></p>
<p>君火不可发不可用，故修性要在少思寡欲，然用民火、臣火，故修命借呼吸之法入手。</p>
<h3 id="三一机要">三一机要</h3>
<p>夫三一者，三成一气也。上有神仙抱一炼神之道，中有富国安民炼气之法，下有强兵战胜炼精之术。 道分三成，不离一气。一气者，天也，乃天清虚自然之气。气中有神，神抱于气。因气抱于一神，炼神合道，道本自然。此乃神仙抱一炼神合道也。
中有富国安民炼气之法。中者，人也。以身为国，以气为民，以心为帝王，帝王爱民，而民自安。帝正者，心不乱也。心不乱，则气自调，气调则神和，神和则精悦，精悦则身安泰。此乃富国安民炼气之法也。 以重浊而为地，其浊中有清。在欲无欲，为之强兵。心不动而气不交者，为之战胜。此乃强兵战胜炼精之术也。
及人之未生时，在乎混沌之间，亦神不曾离气，气不曾离神，神气不相离。精神内守，精散为气，气结成神，炼神合道，道法自然，因道建法，法就显术，分而为三，混而为一。
一者，精也。精，乃元气之母，人之本也，在身为气，在骨为髓，在意为神，皆精之化也。盖万物皆禀一气，因气造化五行。五行即五谷也。五谷之气，入于脏腑，精住丹田。精者，人之本也。是以圣人返其本而还其元，此返本还元之道也。</p>
<p>阴符经三篇乃<code>上有神仙抱一炼神之道，中有富国安民炼气之法，下有强兵战胜炼精之术。</code></p>
<h3 id="日魂月魄真要">日魂月魄真要</h3>
<p>夫日魂月魄者，阴阳也。阴阳者，日月也。
日属阳魂，月属阴魄。日中有鸡，西方金肺之象，属阴，乃日魂藏月魄，魄满于魂，故日以清。
月中有兔，东方木肝之象，肝属阳魂，乃月魄藏日魂，魂满于魄，故月以明。
魂魄者，乃人之铅汞也。铅汞有数，铅八两，乃一斤之数，十六两也，凡二十四铢为一两。按周天三百八十四爻，日月运度之数，天地造化之机。圣人立数，后人依数而行之。其大小之法，因数有定。大者一年之法，小者一时之用。一时正则可夺一年之造化也。
密语曰：“凡每月初一日，为首正子时，坎卦进汞一两，离卦进铅一十五两。次日，坎卦进汞二两，离卦进铅十四两。至十五日，抽添数足，周而复始。其大小月，细审详之。”
铅汞者，人之魂魄也。魂魄者，人之神气也。神者好静，气者好动。动静常在，坎离之间。
动静之诀：上十五日，日魂守魄。下十五日，日魄守魂。一时之用，可夺一年之造化也。</p>
<p>阴符经云：<code>阴阳相推而变化顺矣</code></p>
<h3 id="日用五行的要">日用五行的要</h3>
<p>夫日用者，长以神守于气，气守于神，神气相守。聚而不散者，真日用也。神能通应，意到心成。若神定，则行住坐卧昼夜皆同。神伏气在，气在神，神在形。三物皆在，复归真一，万事毕矣。
又五行者，心主神，肝主魂，脾主意，肾主志，肺主魄，五行聚而化为丹也。
聚之诀曰：“专于一，神志于一，意守于魂，魄会于丹田。”魂魄者，人之神气也。气乃命也，神乃性也。一性固命，一命固性。性命相固，共成一气。一气者，火也。其火无形，发之有焰。此火只可炼丹，不可别用。若能内守，真火聚而不散者，真抱元守一之道也。</p>
<p>内守而起真火，聚而不散</p>
<h3 id="七返还丹简要">七返还丹简要</h3>
<p>夫七返还丹者，天有七星，运斡四时，人有七窍，唯听视闻。眼观色者，视之不见，耳听声者，听之不闻，鼻不闻香，口受无味，真七返也。一心归命，谓之还。五气不散，谓之丹。
丹有二种。于内外二丹者，超神接气。超神，在世出世。接气者，火候无差。其内丹不得，外丹则不成。其外丹不得，内丹则无主。内丹者，真一之气。外丹者，五谷之气。以气接气，以精补髓，补接之功，不离阴阳二气。阳气升即为返，阴气降即为还，昼夜还返至丹田。阳不得阴而不升，阴不得阳而不降，自然还丹之要，秘于此矣。</p>
<p>无眼耳鼻舌身意</p>
<h3 id="八卦朝元统要">八卦朝元统要</h3>
<p>夫八卦者，以心肾为坎离。坎离为阴阳，阳即魂也，阴即魄也。魂者，以应东方甲乙木，谓之青龙。魄者，以应西方庚辛金，谓之白虎。因坎离生龙虎，乃成四象，内分八卦。
八卦者，东方甲乙木。甲主乾，乙主坤，木生丙丁。丙主艮，丁主兑，艮兑合序，为一气者，火也。火生戊己，戊己无形，分于四季，内生庚辛。庚主震，辛主巽，合而为一者，金也。金生壬癸，壬主离，癸主坎。坎离者，阴阳也。阴阳者，内外也。内气为阳，外气为阴。阴阳升降，动静自然，非神所作，乃天地冲和之气，常在坎离之间，绵绵昼夜，息息无穷。此乃八卦还元归根之道也。</p>
<p>呼吸之间，自然阴阳升降，常在坎离</p>
<h3 id="九还一气总要">九还一气总要</h3>
<p>夫九者，阳也。还者，聚也。一者，气也。九阳既聚，性命相守，上则清虚日月行度之数，下则地气生产万物之源，中则人身阴阳造化之理。
内各有三，故曰三共之道，是名九要也。
内各有三者：天有三，日月星，以应人之眼耳鼻；地有三，高下平，以应人之魂魄精；魂魄精者，以应人之精气神。
神乃精之主，精乃神之本。名则分三，不离一气。一气者，胎息也。胎乃藏神之府，息乃胎化元。因息生息，因神为胎。胎不得息则不成，息不得神则无主，神乃息之主，息乃胎之根，胎乃息之宅，神乃胎之真。在腹之中谓之胎，一呼一吸谓之息，故名胎息也。
胎者，形中气之子。息者，形中神之母。形中子母，何不存守。存者，存其神而守其气。其气在坎离夹中，圆如杵臼，又象伏龟，故曰神龟。龟含黑水，水中有气，名曰神气，又曰碧眼胡僧，号曰真人，人之根蒂俱在此焉。
十二时中，天门借气，紧闭地关，神室内守。自有神龟呼吸，有名无形有动，无名非所用，升降自然。藉外气则升，随气升而腹自鼓。外气升而内气降，内气降而腹自纳。鼓纳之机，天地之橐龠也。橐龠者，天地动作之气，真阴真阳也。内气为阳，外气为阴。内气不出，外气不入，神符气定，外气符即为至宝，内气符即成金丹。金丹者，纯阳之物，浩然之真，直指天机，归根之道尽矣。若遇至人，与天盟誓，先付口诀，次传心印，慎勿轻泄天宝。戒之戒之 。</p>
<p>胎息以升降自然而达橐龠</p>
<p><a href="https://jesselau.com/jiuyao/">https://jesselau.com/jiuyao/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
