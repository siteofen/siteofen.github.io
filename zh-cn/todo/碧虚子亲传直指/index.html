<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>碧虚子亲传直指 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="碧虚子亲传直指 仆自幼学道，弱冠弃家，遍历江湖，求参道德。 诵祖师张紫阳以来诸先生丹经词曲传记。熟研精思，寻文求意。 又遍参道契高士，穷历大道之要" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E7%A2%A7%E8%99%9A%E5%AD%90%E4%BA%B2%E4%BC%A0%E7%9B%B4%E6%8C%87/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="碧虚子亲传直指" />
<meta property="og:description" content="碧虚子亲传直指 仆自幼学道，弱冠弃家，遍历江湖，求参道德。 诵祖师张紫阳以来诸先生丹经词曲传记。熟研精思，寻文求意。 又遍参道契高士，穷历大道之要" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E7%A2%A7%E8%99%9A%E5%AD%90%E4%BA%B2%E4%BC%A0%E7%9B%B4%E6%8C%87/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="碧虚子亲传直指">
<meta itemprop="description" content="碧虚子亲传直指 仆自幼学道，弱冠弃家，遍历江湖，求参道德。 诵祖师张紫阳以来诸先生丹经词曲传记。熟研精思，寻文求意。 又遍参道契高士，穷历大道之要"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="3867">
<meta itemprop="keywords" content="碧虚子亲传直指,丹道," /><meta name="twitter:card" content="summary"/>
<meta name="twitter:title" content="碧虚子亲传直指"/>
<meta name="twitter:description" content="碧虚子亲传直指 仆自幼学道，弱冠弃家，遍历江湖，求参道德。 诵祖师张紫阳以来诸先生丹经词曲传记。熟研精思，寻文求意。 又遍参道契高士，穷历大道之要"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E7%A2%A7%E8%99%9A%E5%AD%90%E4%BA%B2%E4%BC%A0%E7%9B%B4%E6%8C%87/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E7%A2%A7%E8%99%9A%E5%AD%90%E4%BA%B2%E4%BC%A0%E7%9B%B4%E6%8C%87/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <h2 id="碧虚子亲传直指">碧虚子亲传直指</h2>
<p>仆自幼学道，弱冠弃家，遍历江湖，求参道德。 诵祖师张紫阳以来诸先生丹经词曲传记。熟研精思，寻文求意。 又遍参道契高士，穷历大道之要。 后游诸名山大川洞府福地，祷求石壁碑记。 晚遇海琼先生，授以大道之要。 又遇安然居士于朱陵洞天，作诸章以相贻，始得海琼妙旨也。 乃知少年之学所求所闻所见，具为屋下架屋，枝上接枝。殊不知屋便是屋枝便是枝。此事只眼前何必远求。 今授于子，子可因文解意，猛省用功，不必狐疑，道在其中矣。</p>
<blockquote>
<p>由道经师三宝而参道德。</p>
</blockquote>
<blockquote>
<p>屋下架屋，枝上接枝，<code>三十年来寻剑客，几回落叶又抽枝。 自从一见桃花后，直至如今更不疑。</code> 此信解通达，事半功倍</p>
</blockquote>
<p>夫至道不可以名言，至神不可以想得，可名非道、可想非神。
夫神禀乎道，合乎性，根于阳，虚灵而无迹，变现而无方，超乎天地之外，天地不可得，而囿出乎古今之数，古今不可得而穷，可谓真而至真，玄之又玄。
凡男子四大一身，皆属阴，唯先天一气是阳。此气非呼吸吹嘘之气。亦无形影可见，古云：见之不可用，用之不可见。
此气末受形之先在胎中，先受此气，后生两肾两目。由此生心肝脾肺，九窍四肢，次第而成，人象具足。
此气正在空虚之间，名玄牝之门。先师玄牝歌自可详见。今世人宰猪羊见两肾之间腰膂去处有一空膜，之中有气，呼吸彭亨直至肉冷方息者是也。
此气生，则气血盛，魂魄相为，内含五彩暖气如汤。如人死气血一散而此窍馁矣。
此气便是金丹大药。故师云：以心肝脾肺肾肠胆精津涕唾气血液为非道可，以精神魂魄意似是而实非者也。 人之一身，左足太阳，右足太阴，两足底为涌泉，发水火两气自两足入尾闾上合于两肾，左为肾堂，右为精府，一水一火一龟一蛇互相橐龠。
两肾之间空虚一窍名曰玄牝。二肾之气贯通玄牝，气之由此发黄赤二道。
上夹脊双关贯二十四椎，中通心腹入膏盲，会乎风府，上朝泥丸由泥丸而下明堂散灌五宫，下重楼复流入于本宫。
日夜循环周流不息，皆是自然而然。即不是动手脚做来底。
然而今人皆流入旁门者，不知虚无自然，默默运用之理。
却妄行屈伸呵嘘、摩擦引导，存思注想，遂生妄想妄作，反致成疾。
如白莲道人个个黄瘦、运气道人人人蛊疾。此皆验也。
夫气在人身，人人一般而无多少。有涵养底做得成。无涵养底做不成。其流行往来出入自有定数。有如潮候弦朔必应天上斗柄。子午自移，又如女子月经。
人病症疾应时而至确然无差。此气遇阳时为阳火，遇阴时为阴水。火即木液、水即金精。左肾为坎，坎中有戊。右肾为离，离中有已。戊己二土合成曰圭。又名水中金、金者曰刀，故号刀圭也。火即木，水即金，为金木无间，水火同乡。其金木水火，即是一土、而一土总其五行。师云：五脏无气，六腑无精，正谓此耳。 此气时时运转自然，不假人为。
凡言辘轳三车，黄河曹溪者，取象如此，非以人力能为。
常以子时而至为阳火，午时而至为阴符，以卯时而至为木液，以酉时而至为金精。
卯中有甲，酉中有庚，故须采取用甲庚。
子中有戊，午中有己，故取真土用子午。
其实一物。取采则用甲庚，行火则不拘子午。
非自然洞晓乾坤升降，阴阳盛衰，药材老嫩，水火潜飞之理者，不足以语此。
然而师传，言之甚详，而后人自惑。言之甚简，而后人自疑。何也？
皆缘泥于虚无。则不知下手用功是胎息，不成而归于顽空。
忽于自然，则泥于妄想强作。是以心神枉费而反以致疾。
夫虚无者言其不可见闻。自然者言其可以迎取。
今以采取火候等法，逐节紧切相传。但谨守奉行自验。
诀曰：凡人末入定巳前，且理会安排采取药材。每日每夜且习打坐。一定自然骨节开关，脉通自膀胱，至夹脊便如车轮动。
先天一气自然由三关朝泥丸。下重楼入绛宫。然其来有时，采亦有时，须得卯酉一旺时，默默端坐，不须用力摩动，须臾觉顶热，喉中有甘露，时时滴下便以目内视，以意内送直纳之绛宫而止。
凡一日内以甲应上弦，自子至卯为上弦，得汞半斤。自午至酉为下弦，得铅半斤。
采甲汞庚铅各半斤自然定数。
所谓铅见癸生须急采者，甲庚二时，木汞金铅方生，须是此时时采取也。如此谓之采取，然于采取之时，不记年月久久积之方成炉鼎。
夫一身，炉也，今人以脾为黄庭，顶中泥丸为鼎也。炉鼎既成然后种药。
夫药物一生，且采且炼，采而种之为药。炼而成之为火。采之则一日有一铢之得。炼之则一日有一斤之数。
采药之时须选甲庚旺气，行火之法则。忌沐浴，有此不同采之法亦如安鼎。
不过因自然而来，而迎之以意，送之以目。
故丹经云：黄婆青衣，黄婆者意也。青衣者目也。
以意逢迎谓之黄婆媒合。
以目内送谓之青衣女传言。
人身之气，意行则行，意止则止。
不复不流谓之种药。即入鼎中，然后有火候。
古人云：圣人传药不传火。非不传也，以火与药同归而殊途，同情而异功。故子为一阳，至巳为六阳。
言自子至巳，火归六数而成乾。
当自子至巳以意送之谓之进火，又谓之曰添。
午为阴，至亥为六阴。自午至亥，水归六数而成坤。
当自午至亥不必迎之谓退火。又谓之曰抽。
而言火不言水者，盖添进则为火，抽退则为水。
此自然而然。不假人为。故不言之水也。
丹经言河图洛书之数者，言其火候。自然与此卦生成之数合耳。非必求用力。
以此数言，朝屯暮蒙昼姤夜复。一言与此卦默合，非以用力求合于卦也。
如运之说，则言此气运行，流灌五脏百脉。
如亥子旺肾，寅卯旺肝，巳午旺心，申酉旺肺，辰戊未旺脾，自然而此气运行。
由旺宫而出初，不必妄想此时此脏有此气出入流运。
然采取造鼎之初则无禁忌。时为即为，即了即休。
至如入药行火，则须择日入室。
一毫俗事不可妄干，使耳目口鼻四象相忘，昼夜如一，毫发无间，胸中廓然，虚室生白。
一有所著便是卦图不牢，药物走漏。
即在室中不可求睡。当始终不寐，盖不寐为阳合。寐为阴并。
每要惺惺然，常提着捐去喜怒，盖怒则阳散。喜则阴乘。
若有毫发之阴，而阳神间锱铢之阴而皆鬼也。
食须半饥米饱勿茹荤肥。五味但和淡，温熟者为佳。
必须率性，依时合气。当以玄虚为城，恬淡为域，太和为室，寂然为日月。去其妄心，存其真心。见药即采，遇火即行。
一年之内止除卯酉两月不可行火候。
以卯木旺则火炎。金旺则水盛。故耳除此两月不须行火候。行则反伤。
一年十二月去其卯酉为沐浴。止存十个月，故曰胎成，则纯阳具备，不须行火候，行则伤丹。
当移入泥丸。谓之抚鼎。
此时胎仙已成。如人已生。但须乳哺也。工夫至此，只须温养，不必再行火候。
沐浴如此，三年九载，则天门自开，婴儿出入往来无碍，位登天矣。
故抚鼎者即乳哺也。此首尾用工之说，皆是自然而然者。不假人力强为妄想，不过及时以意逢迎而已。
须是积日累月造鼎安炉，一年十月结胎行火而。
师云：一粒金丹赫日红，何也。言一时半日之功夫，可夺一年半纪之造化也。
当其药生火到之时不过顷刻逢迎。故谓顷刻而成。
然金丹即非终日终夜劳神苦志强为妄想可成者。
夫药物炉鼎、火候沐浴、胎息婴儿、运用抽添、宾主刑德、浮沉升降、铅汞水火、真土刀圭、金精木液、一应名号，都是改名换字，其物即一也。
钩锁连环，经自可熟读。言之非难，行之为难，守之最难。
大抵旁门小法俱无报应，唯有金丹一件便有应验。
凡人采药，少年须行半年功夫。中年须行一年功夫。老年须行三年功夫。
绝欲忘念静坐默然，采取之后时节至来，耳目聪明，手足清健，百病俱无。
自然两肾气来，夹脊如车轮，泥丸如汤注，口常有甘露，滴滴而来。
神若不寐，百念具绝。不过两月馀，日月生神光。
此心明了，不可便为至道。否则狂念妄生逐成痴风。
至于三月行火之馀，时时刻刻，工夫不差，则七窍光明，所有金轮，内外洞明，达接鬼神。
当此之时婴儿逐生，形像不可便纵，其运动出入，须要着紧守护牢固。否则火漏丹败。
十月火满，受气足备，自然如此，瓜熟蒂悬而出。
然后出入往来，可以离身丈尺，亦不可远去。一出便须收回，否则一去而迷，逐至投胎夺舍，不复回顾。
直须三年九载，日子满足，骨骼老如人数岁，方知人事轻重浅深，方可纵其自然出入往来。
至此时则飞升变化真仙之位矣。
然犹有魔障。当其入室坐忘之时神异自出。凡天下万品奇怪之事俱集于前。
真如慧眼，初见犹如神明依附到此，勿喜勿惊，此皆魔降所至，不可便以为道。
要在把捉摄机，静念凝一守持。
所谓太玄之一，守其真形。
切不可以妄为真，纵情为性，如此守一，其魔自消。方能道成。
今人多到此时无定力定见。故为外邪所摄则不能来，反有风狂痴颠非横之祸，逐使后人反以神仙之道虚无渺荡。惜哉。
若十月胎成，移鼎温养之后，又当求向上一著，此事在悟真篇下卷，求精进法自然有稀有之遇，此不待传授之诀。
若飞升尸解，乃是丹成之后又下功夫，立大功德，随修行深浅之果证，即非传授口诀。
凡欲修此丹法必须次第而行，倘或不依次第妄作僭行，则身中无胎，婴儿不生。
妄参禅学，如水之无源，木之无根，竞成顽空，到老无成终归轮迥之趣。
入室六十日之后便见验也。
须是依诀行之，切不可间断，子转斗移，气澄境静，摄机作用，绵绵不绝，或倦则上池回溉，一任消息往来。云雾遍与，无迷无妄，灵光发现，勿喜勿惊,但两手卷珠帘而巳。
须要专戒万缘，喜怒思忧饥渴寒燠寝寐无入昏沉。
心王常明，渴则少饮四君子汤，白术汤才睡。
气便化血不能上腾，不寐惺惺则阳上腾矣。
凡世人两目糸肝，来养者盖心司神也。所以神仙眼碧夺目也。
凡人修道者不可熟睡，睡则阴气盛，化血入肝，不能上滋两目，自然通灵。
仆痛念，世人谈道者一二，几欲付人，奈针芥不相投未容分付。
今偶与子会，意味稍合。若非前生有些种子岂能知其一二。
仆今尽其所授逐节，切紧一一录付，子可熟玩静思寻文求意，候其时来，用工下手，断断成就。
仆与子四纪复有会期，之所未可轻泄，了宜勉之。
仆口嘱之言在心，勿失笔录之语，常可熟诵。
每开卷，时如见诸师君在上，不可忽之。
如身未行，且当澄心静念守其机缘，下手切不可妄授非徒。
倘可言者粗发，明其一二无妨。
得人则不可秘。违此戾祸大焉。</p>
<hr>
<p><a href="https://jesselau.com/bixuzi/">https://jesselau.com/bixuzi/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
