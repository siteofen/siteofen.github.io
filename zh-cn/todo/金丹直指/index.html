<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>金丹直指 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="金丹直指序 余著金丹十六颂，直言性命之奥，故以直指言之。 且明心见性，宗门事也，归根复命，玄门事也。 宗玄异事，若不可比而同之，然玄谓之炼丹，宗谓" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E9%87%91%E4%B8%B9%E7%9B%B4%E6%8C%87/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="金丹直指" />
<meta property="og:description" content="金丹直指序 余著金丹十六颂，直言性命之奥，故以直指言之。 且明心见性，宗门事也，归根复命，玄门事也。 宗玄异事，若不可比而同之，然玄谓之炼丹，宗谓" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E9%87%91%E4%B8%B9%E7%9B%B4%E6%8C%87/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="金丹直指">
<meta itemprop="description" content="金丹直指序 余著金丹十六颂，直言性命之奥，故以直指言之。 且明心见性，宗门事也，归根复命，玄门事也。 宗玄异事，若不可比而同之，然玄谓之炼丹，宗谓"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="4468">
<meta itemprop="keywords" content="金丹直指,丹道," /><meta name="twitter:card" content="summary"/>
<meta name="twitter:title" content="金丹直指"/>
<meta name="twitter:description" content="金丹直指序 余著金丹十六颂，直言性命之奥，故以直指言之。 且明心见性，宗门事也，归根复命，玄门事也。 宗玄异事，若不可比而同之，然玄谓之炼丹，宗谓"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E7%9B%B4%E6%8C%87/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E7%9B%B4%E6%8C%87/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <h2 id="金丹直指序">金丹直指序</h2>
<p>余著金丹十六颂，直言性命之奥，故以直指言之。
且明心见性，宗门事也，归根复命，玄门事也。
宗玄异事，若不可比而同之，然玄谓之炼丹，宗谓之牧牛，抑以大朴既散，非炼之则无以返漓还淳；六户既开，非牧之则无以澡黑露白。
曰炼曰牧，殊途同归，曰玄曰宗，一而二，二而一者也。
余自幼学时与世异好，慕道既切，访师益广。
淳祐壬寅年，遇赤城林君自然，以丹法授余。又拉余拜其师李真人，片言之间，尽得金火返还之要，且谓若悟性而后为之尤当也。
余乃遍走丛林，请益诸老，继闻宗阳碧虚方先生得紫阳张真人之传，己酉仲春挟《直指》访之，足始跨门，心已相照。
是岁季夏，有僧圆灿自莆田过余，举狗子话相契，因览宝台和尚《千岁碑》，至服铅汞句，执其义曰：铅汞何物也？曰情性也。何也？可服欤？
曰以中道也。中者何？曰空不空、动非动也。
圆灿笑曰：予闻有二事，圆修者其谓是欤？
虽然，成丹之难，非赖巨有力者不能也。
次岁暮春，昊长者茸竹浦白云庵，为余二人地。
行之半月，工夫显发，取紫阳张真人金丹并泥丸陈真人翠虚吟印之，节节符验。
予益自信《直指》所言不妄。
或谓予曰：道之不明久矣，子自信可也，而以著书求信于人，恐柢益其纷纷耳。
余应之曰：信者近于知，不信者近于不知也。古人所谓道不属知，不属不知，知是妄觉，不知是无记。
明眼底人试一展卷。
淳祐庚戌六月中渐日永嘉周无所住序。</p>
<blockquote>
<p>炼丹牧牛，盖偏重命、性而名之也。实一而二，二而一者也。</p>
</blockquote>
<h2 id="金丹直指">金丹直指</h2>
<p>永嘉周无所住述</p>
<h3 id="玄关一窍颂">玄关一窍颂</h3>
<p>一窍才通万窍通，丝毫不动露真空。
个中便是真宗祖，认著依前又不中。</p>
<h3 id="真土颂">真土颂</h3>
<p>真土从来名强立，学人不晓谩傍求。
若知真土为中道，何必骑牛更觅牛。</p>
<h3 id="阳晶颂">阳晶颂</h3>
<p>全清绝点号阳晶，才有纤瑕便属阴。
多少神仙皆不说，谁人肯向此留心。</p>
<h3 id="玄牝颂">玄牝颂</h3>
<p>万物芸芸，各归其根。
识得根源，玄牝虚传。</p>
<h3 id="龙虎颂">龙虎颂</h3>
<p>龙虎猖狂，心念炎烈。
慧剑才挥，二兽俱灭。</p>
<h3 id="铅汞颂">铅汞颂</h3>
<p>欲识铅汞，情性二物。
二物和合，还丹了毕。</p>
<h3 id="真炉鼎颂">真炉鼎颂</h3>
<p>头上顶天，脚下踏地。
中有一物，煅成宝器。</p>
<h3 id="真药物颂">真药物颂</h3>
<p>天地之先，无根灵草。
一意制度，产成至宝。</p>
<h3 id="斤两颂">斤两颂</h3>
<p>不圆不缺行中道，着意忘怀便落偏。
更言二八一斤数，开眼明明被孰瞒。</p>
<h3 id="抽添颂">抽添颂</h3>
<p>若问抽添法，纵擒怕觉迟。
调停无损益，方始证无为。
识得真心无不偏，自己不明被物转。
可怜无限守株人，退铅进汞错方便。</p>
<h3 id="火候颂">火候颂</h3>
<p>真火本无候，时人休强猜。
要知端的意，无去亦无来。</p>
<h3 id="法度颂">法度颂</h3>
<p>清净药材，密意为丸。
十二时中，无念火煎。</p>
<h3 id="口诀颂">口诀颂</h3>
<p>意到心诚，湛然若凝。
昼夜无间，效验自应。</p>
<h3 id="沐浴颂">沐浴颂</h3>
<p>沐浴无他术，休寻卯酉中。
困眠饥吃饭，无日不春风。</p>
<h3 id="工夫颂">工夫颂</h3>
<p>百刻工夫一刻推，一刻还同十二时。
十二时中归一念，念中无念始真奇。</p>
<h3 id="温养颂">温养颂</h3>
<p>恬淡无思虑，虚无任自然。
胎圆神自化，我命不由天。</p>
<h3 id="或问">或问</h3>
<p>或问：《金丹直指》既明道要，但十六颂皆言性宗语，于命学恐或不然。</p>
<p>答曰：金丹谕本性长存，是名金刚不坏，即《悟真篇》金丹妙色之身，证真金慈相，昔龙女顿悟心珠，乃此法也。
学者罕明本性，向外驰求，说龙话虎，便为命学，无为之道，便为谈空。噫，何见之偏？是未知尽性以至于命也。
性即命，命即性，空劫之先，性命混然，无名无字，才堕语言，便分为两。但静极不能不动，动则天命流行，动极复静，天命之性归根，依然空劫之体，无所亏欠。动静循环，曷有止息。
是知出于命者谓之性，归于性者谓之命，性命同出而异名也。安得性外求命，命外求性者乎？若不明动静之机，便指性命为二事，一言之，又是错认。
紫阳张真人云：性命之道未备，则运心不普。
紫清白真人云：若晓《金刚》、《圆觉》二经，则金丹之义自明，何必分别老释之异同也。 　　</p>
<p>或问：老释之教既同，而儒教同否？</p>
<p>答曰：教虽分三，道则一也。
学者根器不等，闻见浅深，各宗其宗，互相是非，皆失其本。
殊不知一身本具三教。儒指两教为异端，则自昧本真，岂知无始以来，含一统而无遗哉。
故三教皆可入道，特患不得其门而入。
有能透彻释老，岂谓孔圣异哉？
且以儒教言之，自尧传之舜，舜传之禹，禹传之汤文武周公，汤文武周公传之孔孟，皆心传之妙。
释教自世尊传之迦叶，迦叶传之阿难，亦以心印心。
道教自东华帝君传之金阙帝君，金阙帝君传之西王母，西王母皆以口口相传，若明眼者未举先知已落第二义，更从事于颊舌，转没交涉矣。
心传之学，不外乎中之一字。
《书》曰：允执症中，《合论》曰：令众生住于中道，《道德经》云：不如守中，可谓天下无二道。
《庄子》曰：通于一，万事毕，紫阳张真人云：得一万事毕是也。</p>
<p>或问：三教而一矣，吾闻道教有形神俱妙，或身外有身，儒释有否？</p>
<p>答曰：释教亦有之。且如达磨只履西归，布袋和尚身外有身，普化振锡，飞空智者空榻赴供仰山，见异僧腾空而去，岂非同一脉耶？
儒教则不然，盖为人道之主，扶三纲正五常，乃有为之教，实无为之道，道同而教不同也。
　
或问：儒与释老，道同而教不同。释参禅，道修养，又安得释与道同？敢再请其说。</p>
<p>答曰：天下无二道，圣人无两心。子未明心地，故发此问。
参禅则制心一处，始扫至于无扫，禅是佛心，心为万法之宗。
修养为抱元守一。初修至于无修，道为养神，神为万物之主。神即心，心即道，道即禅也。
盖无为大道者，离名相、无生死，常处虚空，无有纤碍，事来则应，事去则寂。如鉴照相，不留形迹，强名曰道。
学者至此，疑为谈空寂，遂望风而退，殊不知谈空者非空，非空即真空，真空故名曰一。一乃大道之祖，金丹之母，生灵之本。
老子云：抱一为天下式，然无为之法不可便执为实，故《金刚经》云：一切贤圣，皆以无为法而有差殊。非具眼者，孰可语也！ 　　</p>
<p>或问：释老儒道同之说已备得其旨矣，但玄关一窍，玄牝之门，或以心肾为窍，口鼻为门，或曰非心非肾，非口非鼻，不知何者为是？</p>
<p>答曰：心肾口鼻之说，先辈诱人入道，又恐不明斯义，妄认肉块孔窍，昧本来真空命脉，故曰非心肾口鼻以扫执泥，其实玄关一窍玄牝之门，皆谓人念头起灭处。
老子云：玄牝之门是谓天地根。
紫清白真人云：念头动处是玄牝。
倘能亲识得起灭处，即知虚无之谷、造化之母。
非惟金丹药物火候等类，皆从此出，至于诸子百家，一大藏经，教工巧技艺，尽在其中矣。
紫阳张真人云：此一窍亦无边傍，更无内外。
紫清白真人云：玄关一窍，其大无外，其小无内。
杏林石真人云：一窍名玄牝，中藏气与神是也。 　</p>
<p>或问：玄关玄牝已知端的，真土阳晶其义何也？</p>
<p>答曰：土者，乃中之异名也。得其中者，性命混一，湛然圆明，是谓阳晶。
紫阳张真人云：中央正位产玄珠，古云产个明珠是真土。</p>
<p>或问：真土阳晶已知其意，龙虎铅汞可得闻欤？</p>
<p>答曰：龙虎铅汞者，谓人心念。念不停，如龙虎之猖狂，若铅汞之难制。
海蟾刘真人云：能乘乾马奔龙去，解使坤牛驾虎归。
紫阳张真人云：铅见火即飞，汞见火即走，苟得制伏之道，自然心中无心，念中无念，所谓降龙伏虎擒铅制汞也。 　　</p>
<p>或问：龙虎铅汞备知其义，炉鼎药物其义云何？</p>
<p>答曰：炉鼎以身譬之，药物以心中之宝喻之，身外无心，心外无宝，岂离此心而求药物，舍此身而觅鼎炉。所以道不远人，而人自远耳。
桓真人云：心天本是六虚乾，身是坤兮两厮牵。
紫清白真人云：心中自有无限药材，身中自有无限火符。
紫阳张真人云：心属乾，身属坤，故曰乾坤鼎器。
然则然矣，此亦是诱学者反身克己，达本归元之说。
苟能一念未萌，包含造化，岂非真炉鼎耶，外应诸缘，内心无惴，岂非真药材也。</p>
<p>或问：鼎炉药物已知其详，火候法度、斤两抽添不知何义？</p>
<p>答曰：火候法度等说，皆为偏于动静，不得其中，故有此喻。
若能动静相忘，不静中静，不动中动，所谓阴阳处中，真土会合，神仙之道毕矣。
紫阳张真人云：火之燥、水之滥，不可不调和，故有斤两法度。
先辈云：不增不减，不抽不添是也。 　　</p>
<p>又问：火候法度已无可疑，工夫口诀其义何也？</p>
<p>答曰：工夫之说，譬如琴瑟萤篌，虽有妙音，不得妙指，终莫能发，况金丹者乎？
若得正传，片言之下便可用功，随有应验。
不用年中取月，月中取日，日中取时，时中取刻。
亦不用子午卯酉、支干屯蒙卦气等说，但于行住坐卧清净钤键，阳气自生。
紫阳张真人云：修炼至此，泥丸风生，绛宫月明，丹田火炽。
泥丸陈真人云：初时夹脊关脉开，其次膀胱如火然，内中两肾如汤煎，时乎跳动冲心源。
又有一簇百脉之语，所谓工夫效验。
然清净钤键之要，即杏林石真人云：岂知丹妙诀，终日玩真空。
泥丸陈真人云：当初圣祖留丹诀，无中生有作丹基。
《心印经》云：存无守有。
老子云：守静笃。
所谓口诀真趣，先圣后圣同一舌头，共一鼻孔，然则然矣，犹涉异路，更须不堕语言。
千圣不同途，太上老君未著经、群仙未形口诀以前，昆虫草木，果熟脱体，尚能示变化之妙，抑亦口授，况人为物灵者乎？学者当具是眼。</p>
<p>又问：工夫口诀固已晓矣，未知沐浴温养何义？</p>
<p>答曰：沐浴乃清净之义，温养谓中之义。
舍之益滥，操之益燥，出操舍之外者，曰温养。
心清净则尘不染，致诸中则道无为，无为而无不为矣。
杏林石真人云：温养无他术，无中养就儿。</p>
<p>或问：《十六颂》已得其要，所谓结胎脱体之说，不知果有否？</p>
<p>答曰：结胎脱体，譬超凡入圣之意，但能心不附物，神归气复，所谓换结圣胎也。
抱养月深，神全气化，所谓脱体也。
古云顺之则凡，逆之则圣。
虚靖天师云：神若出，便收来，神返身中气自回，如此朝朝与暮暮，自然赤子产真胎。
本来子云：神在身则生，神去身则死。
紫清白真人云：身外有身为脱体。
《楞严经》云：形神出胎，亲为佛子，其心离身，去住自由是也。
紫阳张真人云：丹是色身妙宝，法身即是真心，从来无色亦无音，一体不须两认。 　</p>
<p>或问：结胎脱体之说固已晓矣，不知几日可成沅？诸书所说或一日或三日或百日，或一年九载，或片饷，或不在三年九载，此心尚疑。</p>
<p>答曰：年月之说，先辈与后学分量有利钝，工夫有浅深，故有久近之分，实不过发明攒簇之机。
天之一寒一暑，人之一昼一夜，息之一出一入也。
一刻之工夫，自有一年之节候，一年三万六千之刻，可夺三万六千之数，是谓握阴阳之枢机，盗天地之造化，只在当人一念中耳。
心志坚确，工夫纯一，时节若至，其理自彰。
灵源曹真人云：坚心一志向前修，成与不成无必取。
又岂专于限量耶？
但能清静无为，湛然若存，何虑不形神俱妙，与道合真哉？
与道合真，则金丹假名耳。
玄关玄牝，真土阳晶，龙虎铅汞，炉鼎药物，斤两火候，抽添法度，工夫口诀，沐浴温养，众妙之说，不可有心求，不可无心得，不著有不著无。
孔子借世尊口说，共老子耳闻，闻非闻，说非说，一颗金丹色非色，当场拈出与君看，通身是口吞不得。</p>
<p>或问：金丹之说深而不可求，求而不可得，如群仙歌诗契论，皆隐秘幽微，不可直指其义，今先生所指过直，无乃大浅乎？</p>
<p>予曰：不然，昔神仙欲人自求其道、故寓浅于深，而人不知。
今予欲人皆知其道，故寓深于浅，而人易求。
如孔子性与天道，虽高弟不可得闻，至于孟子语告子则明白洞达。
老子谓之微妙玄通，似难求也，然又曰吾道甚易知，甚易行，亦未尝大探也。
世尊谓幽固深远，无人能到，亦似乎深也，然直指人心，见性成佛，又何深哉？
子所谓指过直，无乃大浅，岂其然乎？</p>
<blockquote>
<p>此篇乃水中火发后之无为境界描述。读者需参之。盖作者乃幼年慕道，色身强健，炼精化气之关自然而达。</p>
</blockquote>
<blockquote>
<p>今世之人，色身漏泄过多，需以有为法强命后，续以无为法养之。</p>
</blockquote>
<blockquote>
<p>若单以牧牛之法，恐坠顽空。顽空真空之异，以<a href="https://jesselau.com/ruyaojing/">崔公入药镜</a>所说<code>水怕干，火怕寒。差毫发，不成丹。</code>观之。简单的验证就是不畏寒冷，常有口水则法有效验，否则需以有为法补漏。</p>
</blockquote>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
