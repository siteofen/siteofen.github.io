<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>真气还元铭 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="真气还元铭序 余幼亲坟典，长慕烟霞，比跳龙门，欲攀蟾桂。 着锦衣於世上，骑跃马于人间，置立机关，开张造化，荣沾父子，福及子孙。 体仁义为当代之楷模" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E7%9C%9F%E6%B0%94%E8%BF%98%E5%85%83%E9%93%AD/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="真气还元铭" />
<meta property="og:description" content="真气还元铭序 余幼亲坟典，长慕烟霞，比跳龙门，欲攀蟾桂。 着锦衣於世上，骑跃马于人间，置立机关，开张造化，荣沾父子，福及子孙。 体仁义为当代之楷模" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E7%9C%9F%E6%B0%94%E8%BF%98%E5%85%83%E9%93%AD/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="真气还元铭">
<meta itemprop="description" content="真气还元铭序 余幼亲坟典，长慕烟霞，比跳龙门，欲攀蟾桂。 着锦衣於世上，骑跃马于人间，置立机关，开张造化，荣沾父子，福及子孙。 体仁义为当代之楷模"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="4844">
<meta itemprop="keywords" content="真气还元铭,丹道," /><meta name="twitter:card" content="summary"/>
<meta name="twitter:title" content="真气还元铭"/>
<meta name="twitter:description" content="真气还元铭序 余幼亲坟典，长慕烟霞，比跳龙门，欲攀蟾桂。 着锦衣於世上，骑跃马于人间，置立机关，开张造化，荣沾父子，福及子孙。 体仁义为当代之楷模"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E7%9C%9F%E6%B0%94%E8%BF%98%E5%85%83%E9%93%AD/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E7%9C%9F%E6%B0%94%E8%BF%98%E5%85%83%E9%93%AD/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <h2 id="真气还元铭序">真气还元铭序</h2>
<blockquote>
<p>余幼亲坟典，长慕烟霞，比跳龙门，欲攀蟾桂。
着锦衣於世上，骑跃马于人间，置立机关，开张造化，荣沾父子，福及子孙。
体仁义为当代之楷模，用礼智作将来之规矩。
梦未同於傅说，钓不遇於姜牙，而遂灰心，志求仙道，诗书陡罢，笔砚顿抛。
见寰区之多少是非，睹朝市之无限得失，荣如石火，贵似浮枢，不假高低，瞥然聚散。
尸行鬼步，非圣哲莫可知之；动肉活尘，非贤良莫能分别。
迩后专寻幽洞，遍访名山，历险登危，二十年矣。
自梁贞明岁，游於泰山顶高松之下，忽见一人，形容异俗，言语非常，唯称万代之师，柢道九天之主。
余遂稽首长跪。
为余曰：汝有仙相，方得遇吾。付汝学仙之门，汝能受否？余又长跪，感谢形言。
又曰：吾请汝剪发歃血为盟，与汝屈伸吐纳炼形之术。
又曰：两纪之内，辄莫传人，传之非人，彼受谴责。
余又长跪，忽然不见。
余自后常依次第，不辍功夫，但是微言，无不神验。
余既承师命，合秘天机。
两纪将终，许传人世。
而乃重修旧则，翻作新经，写之市朝，藏诸山石。
后来学者得之幸哉！</p>
</blockquote>
<p>此序简介作者一生图画，初欲<code>着锦衣於世上，骑跃马于人间</code>，而后道心开发，<code>专寻幽洞，遍访名山</code>，习得<code>屈伸吐纳炼形之术</code>。</p>
<hr>
<h2 id="真气还元铭-强名子注解">真气还元铭 强名子注解</h2>
<p>一气未分，</p>
<blockquote>
<p>一者，道之所立。
气者，一之所生，未分为混沌未分也。
此言一气，虽从大道以成名，而且混沌之气，未分清浊也。
此则是无名生有名，有名生万物。
《道经》云：无名，天地之始。有名，万物之母。
无名言道也，有名言气也。
言道者，是一气之父，言一气者，万物之母，有相有形，未有不因一气而生者也。
是故修生则贵道，修道则重气，言气是精神之本，性命之源，神明之主。
人若得法修之，克为神仙矣。
故《黄庭经》云：出清入玄二气焕，子若遇之升天汉。
又云：何不食气太和精，故不入死居黄宁。
其义明矣。</p>
</blockquote>
<p>西升经云：<code>吾与天地分一气而治，自守根本也。</code></p>
<p>三才同源。</p>
<blockquote>
<p>三才者，天地人为三才也。同源，是三才同居混沌之源也。</p>
</blockquote>
<p>清浊既异，</p>
<blockquote>
<p>清者，天也？浊者，地也。既已也，异别也。
此言混沌之气分别也，则清气腾而为天，浊气降而为地，人在其中，是已有分别也。</p>
</blockquote>
<p>元精各存。</p>
<blockquote>
<p>元者，元气也。精者，元气之精也。
言天地人元气之精各存也。</p>
</blockquote>
<p>天法象我，</p>
<blockquote>
<p>此言元精虽存，而天法象与人无二也。</p>
</blockquote>
<p>我法象天。</p>
<blockquote>
<p>言人法象天以成形也。
或问曰：前言天法象我，我法象天，天道因甚无倾覆，人道何故有死生？
余答曰：天道虽有枢机，而清虚无心，清虚而无其心，则元气自运。既元气自运，则五行无妨，五行无妨，则无刑克，既无刑克，则是大空，既是大空，则与道合同，是以不倾也。
余又答曰：人有生死者，非与天道不同也，乃人之自致也。
自致者，从父母媾结精气，至成形降生，便有悲啼喜怒哀乐，渐渐口贪五味，耳听五声，眼观五色，心耽五欲，一向万机，无所不有。
此已上四事，皆因有心之变动也，既有其心，是无清虚也，既无清虚，是人失道也，既人失道，则与万类同矣，众物齐焉。
任运死生，随缘枯朽。
或如石火，或似浮涯，成时暂成，灭时便灭。
此盖人之自为，非大道之所致也。
人若心能无心，色能无色，味能无味，观能无观，欲能无欲，听能无听，机能无机，和光同尘，湛然常存，则与道同矣。又何不得长生如天之乎？</p>
</blockquote>
<p>阴符经开宗明义：观天之道，执天之行，尽矣。</p>
<p>我命在我，</p>
<blockquote>
<p>言人性命生死，由人自己。
人若能知自然之道，运动元和之气，外吞二景，内服五芽，动制百灵，静安五藏，则寒温饥渴不能侵，五兵白刃不能近，死生在手，变化由心，地不能埋，天不能煞，此之为我命在我也。</p>
</blockquote>
<p>不在於天。</p>
<blockquote>
<p>言人性命死生不由天也。</p>
</blockquote>
<p>西升经：<code>我命在我，不属天地</code></p>
<p>昧用者夭，</p>
<blockquote>
<p>言昧用元气之人，反致夭寿，此则须事明师传受，方可得为之。不然则必致夭寿也。</p>
</blockquote>
<p>善用者延。</p>
<blockquote>
<p>言达元气道理之人，则寿命延长。</p>
</blockquote>
<p>气和体寂，</p>
<blockquote>
<p>气，元气也。体，形体也。
言元气淳和而形体自寂，形体既寂，而气自和。</p>
</blockquote>
<p>守一神闲。</p>
<blockquote>
<p>一者，一气也。神者，神形也。
此言人但能守一气，则神形自然闲矣。
夫神者是气之子，气者神之母。
但知守其母，则子不远，知守其君，则神不散。
此皆合自然之道，譬如水润下，火炎上，云从龙，风从虎之类是也。</p>
</blockquote>
<p>胎息经云：<code>固守虚无，以养神气</code></p>
<p>灵芝在身，</p>
<blockquote>
<p>灵芝，芝草也。在身，在人身中也。指元气是也。</p>
</blockquote>
<p>不在名山。</p>
<blockquote>
<p>不在名山所采也。</p>
</blockquote>
<p>反一守和，</p>
<blockquote>
<p>一是一神也，和是和气也。
前言守一神闲，此言反一神守和气，是为神气相守者，为念念相续，绵绵不断是也。</p>
</blockquote>
<p>理合重玄。</p>
<blockquote>
<p>理，道理也。重玄，又玄也，言人能知反一神却守和气，此名玄之又玄也。</p>
</blockquote>
<p>精极乃明，</p>
<blockquote>
<p>精为精气也，明为神明也。
此言人得抱元守一之法，则精气充满，乃通於神明矣。</p>
</blockquote>
<p>神极乃灵。</p>
<blockquote>
<p>神是一神也，灵是人通灵也。
此言人达抱元守一之道者，则三万六千神常不离人，则自然通灵也。</p>
</blockquote>
<p>气极乃清。清气为神，浊气为形。</p>
<blockquote>
<p>气为元气也，清为清虚也。
此言元气既极，则浊气自散，人乃清虚也。</p>
</blockquote>
<p>因气而衰，</p>
<blockquote>
<p>此言人皆因气衰，则形衰也。</p>
</blockquote>
<p>因气而荣。</p>
<blockquote>
<p>人气王，则身荣也。</p>
</blockquote>
<p>因气而灭，</p>
<blockquote>
<p>人气竭，则身灭也。</p>
</blockquote>
<p>因气而生。</p>
<blockquote>
<p>人皆因元气交结，以生身也。</p>
</blockquote>
<p>喜怒乱气，</p>
<blockquote>
<p>言人或喜或怒，皆乱正气也。</p>
</blockquote>
<p>情性交争，</p>
<blockquote>
<p>言人既有喜怒，财情性交争也。</p>
</blockquote>
<p>拥隔成病，</p>
<blockquote>
<p>前言情性交争，则元气拥隔也，气既拥隔，则成病矣。</p>
</blockquote>
<p>神形岂宁！</p>
<blockquote>
<p>神为万神，形为形体，岂宁为形体不得安宁也。</p>
</blockquote>
<p>炼阳销阴，</p>
<blockquote>
<p>炼如烧炼也，阳是阳气也，销如销铄也，阴是阴气也。
上言神形不得安宁，此言炼阳销阴，此是擒制之门，调治之法。
大凡求仙学道，摄养乖宜，则须知烧炼阳气而销铄阴邪，则可以长生矣。
且凡人病息，皆因五味以生身，却因五味以丧身。
初服气时，但先积心火以通身烧之，烧讫则依法服之，无不愈者，
广成子曰：积火以烧五毒。
五毒者，五味也。五毒尽，可以长生矣。</p>
</blockquote>
<p>与现代医学之体温升高而免疫细胞杀灭病毒同理</p>
<p>其气自行，其神自灵。</p>
<blockquote>
<p>此言阴气消散之后，阳气自行。</p>
</blockquote>
<p>以正遣邪，</p>
<blockquote>
<p>正为正气，邪为邪气也。言用正气而发遣邪气也。</p>
</blockquote>
<p>其患自平，</p>
<blockquote>
<p>平如不患时也。
上言以正气遣邪气，则如汤沃雪，以火销冰，自然平复如故矣。</p>
</blockquote>
<p>乾坤澄静。</p>
<blockquote>
<p>此已下说服气法次序也。
乾天也，坤地也，言为天地澄清，无风云雾雨雪时也。</p>
</blockquote>
<p>子后午前，</p>
<blockquote>
<p>子为夜半时也，午为日午时也。
大凡吐纳调服元气，皆取夜半子时，直至日午已前，并可调服，号曰六阳之气也。
午后至夜半子时，号曰六阴之气也，不许吐纳调服内气，则百无所妨。</p>
</blockquote>
<p>闭目平坐，</p>
<blockquote>
<p>此为天道澄清，子后午前，吐纳调服时也。
则须闭目向王方，平坐调服，是平常之法也。</p>
</blockquote>
<p>握固瞑然，</p>
<blockquote>
<p>闭目平坐，便须握固。
握固，握大拇指也。
暝然，暝目也，似闭不闭是也。</p>
</blockquote>
<p>纳息庐中，</p>
<blockquote>
<p>庐，鼻也。
后便纳外息於鼻中，微微引入，令满气海，已久为妙，号日纳新是也。</p>
</blockquote>
<p>吐息天关。</p>
<blockquote>
<p>吐息，吐气也。天关，口也。
前既引纳外气入气海中，既良久，又须吐之，则号曰吐故是也。</p>
</blockquote>
<p>入息微微，</p>
<blockquote>
<p>微微，为鼻引外气时，微微引入，不令耳闻。
小则生之门，大则死之路，故引纳宜微微然。</p>
</blockquote>
<p>出息绵绵，以意引气，</p>
<blockquote>
<p>此为鼻引外气时也，须以意引外气，直入气海中也。</p>
</blockquote>
<p>腑脏回旋。</p>
<blockquote>
<p>此言以意引外气入气海，满则五脏六腑之气自然回旋，小转动，作声汨汨然。</p>
</blockquote>
<p>然后呵之，</p>
<blockquote>
<p>呵为口呵吐之。
上言腑脏回旋，气极又须呵吐之，不得强闭也。</p>
</blockquote>
<p>荣卫通宣。</p>
<blockquote>
<p>此言既行吐纳之理，则荣卫无拥滞也。</p>
</blockquote>
<p>但有不和，</p>
<blockquote>
<p>为人非时，五脏六腑不和也。</p>
</blockquote>
<p>遣之踵前，</p>
<blockquote>
<p>遣之上文云已，正遣邪是踵前。
《南华经》云：众人之息以喉，真人之息以踵。踵犹跟也。
又《胎息经》云：凡人呼吸与真人呼吸有殊，凡人息气，出入於咽喉，真人息气於气海，是气之根本之处。
余按外出云踵，足为踵，踵为脚跟也。
此言踵，踵为气根也。
跟之言根也，言气海是人生根本之处，故但有不和，则令发遣邪气，胎息如前法是也。</p>
</blockquote>
<p>此说以踵为气海意</p>
<p>呵五六度，</p>
<blockquote>
<p>呵为六气也，言大凡五脏六腑之气，皆属心，心属呵，但以呵吐纳之，为上法也。
吐纳毕，则依法服气行气。</p>
</blockquote>
<p>无疾不镯。</p>
<blockquote>
<p>言依呵吐纳之，无疾病不镯除也。</p>
</blockquote>
<p>凡欲胎息，</p>
<blockquote>
<p>气凝曰胎，呼吸曰息，则胎向气中凝，气向胎中息，故曰胎息也。</p>
</blockquote>
<p>导引为先。</p>
<blockquote>
<p>为子后午前，未闭目平坐，握固暝然前也。</p>
</blockquote>
<p>经脉不拥，</p>
<blockquote>
<p>言先导引，则经脉气不拥滞也。</p>
</blockquote>
<p>关节不烦，</p>
<blockquote>
<p>言为导引摆掣动关节，元气流行，无所拥滞，故言关节不烦问也。</p>
</blockquote>
<p>或如射雕，</p>
<blockquote>
<p>此已下是导引法也，此言如人翻身射雕之势也。</p>
</blockquote>
<p>侧身弯环。</p>
<blockquote>
<p>一句便是射雕势也。</p>
</blockquote>
<p>或举腰背，</p>
<blockquote>
<p>此又是一法，仰卧以两手背托地，便举腰收脚，令头着地是也。</p>
</blockquote>
<p>如蟾半圆，</p>
<blockquote>
<p>此是举腰法。</p>
</blockquote>
<p>交指脑后，</p>
<blockquote>
<p>此别是一法，以两手十指相叉，交於脑后，抱着玉枕是也。</p>
</blockquote>
<p>左旋右旋。</p>
<blockquote>
<p>上言交指脑后，次便须回头背，或左旋转，或右旋转是也。</p>
</blockquote>
<p>以上导引术可参考《徒手斗士》，大抵令身体柔韧，关节灵活是也。</p>
<p>劲手足气，</p>
<blockquote>
<p>言导引时，劲挺两手，便感元气是也。</p>
</blockquote>
<p>出於指端。</p>
<blockquote>
<p>上言既劲挺手足，元气自然出於十指之端也。</p>
</blockquote>
<p>摆掣四肢，</p>
<blockquote>
<p>此言为导引时，摆掣动手足，故云四肢也。</p>
</blockquote>
<p>捉搦三关。</p>
<blockquote>
<p>此言为导引时，或闭气，或握固，直至脚十趾皆捉搦之是也。三关，口手脚也。</p>
</blockquote>
<p>搦字，按压之意，口手脚着力</p>
<p>熟摩尺宅，</p>
<blockquote>
<p>以两手摩面上是也。</p>
</blockquote>
<p>气海亦然。</p>
<blockquote>
<p>为亦使两手摩之。</p>
</blockquote>
<p>叩齿集神，</p>
<blockquote>
<p>大凡服气导引，须先叩齿三十六通，以集五脏之神。
齿为上下齿，号曰天鼓，神闻鼓声则集矣。</p>
</blockquote>
<p>合眸固关。</p>
<blockquote>
<p>眸为眼目也，关为口手足也。言三关闭，则万邪不入</p>
</blockquote>
<p>冥心放骸，</p>
<blockquote>
<p>万虑不入，放纵也。
骸，形骸也。
此言灰心，万虑不入，放纵形骸，如太空是也。</p>
</blockquote>
<p>任气往还。</p>
<blockquote>
<p>闭口任气神庐中往还也。</p>
</blockquote>
<p>觉气调匀，</p>
<blockquote>
<p>觉鼻中生还之气，调匀也。</p>
</blockquote>
<p>拥塞喉关。</p>
<blockquote>
<p>喉气和取，出息时便闭气，令外不入，内不出，是拥塞喉关也。</p>
</blockquote>
<p>拥塞则咽，</p>
<blockquote>
<p>此为前拥塞得元气在喉问，既外不入，内不出，则咽之。</p>
</blockquote>
<p>三咽相连。</p>
<blockquote>
<p>又说咽气之常法也。
三咽相连，为一闭气，三连咽之，不许津与气同咽也。</p>
</blockquote>
<p>转舌漱入，</p>
<blockquote>
<p>为闭气时，却微吐出，气在口中，含之以舌，小转动，便漱入也。</p>
</blockquote>
<p>咽下丹田。</p>
<blockquote>
<p>此言漱咽下元气，直入丹田，下丹田，脐下三寸气海是也。</p>
</blockquote>
<p>以意引气，</p>
<blockquote>
<p>既咽下气，则以意引气，令入丹田。</p>
</blockquote>
<p>令声汨然。</p>
<blockquote>
<p>咽气下时，有声汨汨然，如水沥坎，闻之分明。</p>
</blockquote>
<p>一咽三咽，</p>
<blockquote>
<p>此言咽气时，一咽至三咽，则一闭气，三连咽是也。</p>
</blockquote>
<p>再咽如前，</p>
<blockquote>
<p>此言三咽既毕，任气从神庐中往来，候气调则如前三连咽之，是再咽如前也。</p>
</blockquote>
<p>三十六咽，</p>
<blockquote>
<p>是每三连咽毕，候气调则如前三连咽之，直至三十六咽，气之常宜也。
《黄庭经》云：三十六咽玉池裹。此之谓也。
若未绝粒，即须少食，务令腹中旷然，虚净无问，坐卧但腹空则咽之，一日通夕至十度，自然三百六十咽矣。
若久服通，顿至三百六十咽，亦谓之中成。
一千二百咽，谓之大成，是为太息也。
如小胎息，但闭气数至一千或一百息，亦谓之大成。
然不能炼形易质，纵得长生，如同枯木无精光也。
凡有摄养乖宜，卒生疾患，但依服气法，急治之，取差。咽气时不必三十六咽也。
上至三十咽，五十、六十、七十、八十、九十、一百咽，并得腹内气转，四肢气通，则须旦卧，放散手，闭口任气从神庐中往来，令微微然，但微之又微，闭气多，出少，是法此可为真胎矣。</p>
</blockquote>
<p>胎息成焉。</p>
<blockquote>
<p>胎息气但三连咽，咽至三十六咽为成。</p>
</blockquote>
<p>大道无为，</p>
<blockquote>
<p>大道，喻人身，无为，是无所施为也。
但习胎息时，或坐或卧，或行或立，任气胎息，纵身如大空，始至无为，是人无身也。
既至无身，则是无乱想，既无乱想，则元气不求而自至，不召而自来。</p>
</blockquote>
<p>而无不为。</p>
<blockquote>
<p>此言却破大道无为，恐学人执着无为，故云无不为也。</p>
</blockquote>
<p>若能无为，</p>
<blockquote>
<p>前注云：纵身如彼大空是也。</p>
</blockquote>
<p>是名无思；</p>
<blockquote>
<p>前注云：既如大空所空，无心是名无思。</p>
</blockquote>
<p>若能无思，</p>
<blockquote>
<p>前注云：若能空空无心，则自然所无思也。</p>
</blockquote>
<p>万物自归。</p>
<blockquote>
<p>万物，万姓也。万姓，指元归也。自归者，则自然归也。
言能无思，则元气自然归身也。
若作用而求元气者，如缘木求鱼也。</p>
</blockquote>
<p>西升经云：<code>人能虚空无为，非欲于道，道自归之。由此观之，物性岂非自然哉。</code></p>
<p>法象无二，</p>
<blockquote>
<p>言习真气还元之道，古今如一。</p>
</blockquote>
<p>不假施为。</p>
<blockquote>
<p>言自然也，如作用而强施为者非。</p>
</blockquote>
<p>不寒不热，</p>
<blockquote>
<p>此说是真气还元返本之功效也。久而行之，则不寒不热。</p>
</blockquote>
<p>不渴不饥。</p>
<blockquote>
<p>此一句真气功效也，勤而行之，乃至不渴不饥也。</p>
</blockquote>
<p>妙中之妙，微中之微。</p>
<blockquote>
<p>此上二句，是赞此真气还元之不可思议。
视之而不见，听之而闻，搏之而不得，与希夷微同矣。</p>
</blockquote>
<p>恬然无欲，</p>
<blockquote>
<p>恬为无味之味，然常也。
言此道恬常而无所欲。</p>
</blockquote>
<p>以道自怡。</p>
<blockquote>
<p>怡，悦也。
言人得真气还元之道，且我命在我不在於天，功满之后，白日升天，坐在立亡，万神朝拜，山岳倾而我不倾，世界坏而我不坏，故自怡然矣。</p>
</blockquote>
<p>怀道君子，</p>
<blockquote>
<p>此一句指学道之人也。</p>
</blockquote>
<p>铭之佩之。</p>
<blockquote>
<p>此一句令求学仙道之人敬重此文，可以镌之於石，佩带於身矣。</p>
</blockquote>
<p>阴符经所谓：<code>君子得之固穷，小人得之轻命。</code></p>
<p><a href="https://jesselau.com/zhenqihuanyuanming/">https://jesselau.com/zhenqihuanyuanming/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
