<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>黄庭内景玉经注 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="黄庭内景玉经注 神山刘长生解 上清章第一 上清紫霞虚皇前 九天之上，异景非常，上有三清，中有玉皇。 太上大道玉晨君 超凡入圣，身外之身，海变桑田，玉貌常" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E9%BB%84%E5%BA%AD%E5%86%85%E6%99%AF%E7%8E%89%E7%BB%8F%E6%B3%A8/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="黄庭内景玉经注" />
<meta property="og:description" content="黄庭内景玉经注 神山刘长生解 上清章第一 上清紫霞虚皇前 九天之上，异景非常，上有三清，中有玉皇。 太上大道玉晨君 超凡入圣，身外之身，海变桑田，玉貌常" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E9%BB%84%E5%BA%AD%E5%86%85%E6%99%AF%E7%8E%89%E7%BB%8F%E6%B3%A8/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="黄庭内景玉经注">
<meta itemprop="description" content="黄庭内景玉经注 神山刘长生解 上清章第一 上清紫霞虚皇前 九天之上，异景非常，上有三清，中有玉皇。 太上大道玉晨君 超凡入圣，身外之身，海变桑田，玉貌常"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="13076">
<meta itemprop="keywords" content="黄庭内景玉经注,丹道," /><meta name="twitter:card" content="summary"/>
<meta name="twitter:title" content="黄庭内景玉经注"/>
<meta name="twitter:description" content="黄庭内景玉经注 神山刘长生解 上清章第一 上清紫霞虚皇前 九天之上，异景非常，上有三清，中有玉皇。 太上大道玉晨君 超凡入圣，身外之身，海变桑田，玉貌常"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%BB%84%E5%BA%AD%E5%86%85%E6%99%AF%E7%8E%89%E7%BB%8F%E6%B3%A8/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%BB%84%E5%BA%AD%E5%86%85%E6%99%AF%E7%8E%89%E7%BB%8F%E6%B3%A8/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <h2 id="黄庭内景玉经注">黄庭内景玉经注</h2>
<p>神山刘长生解</p>
<h3 id="上清章第一">上清章第一</h3>
<p>上清紫霞虚皇前</p>
<blockquote>
<p>九天之上，异景非常，上有三清，中有玉皇。</p>
</blockquote>
<p>太上大道玉晨君</p>
<blockquote>
<p>超凡入圣，身外之身，海变桑田，玉貌常新。</p>
</blockquote>
<p>闲居蕊珠作七言</p>
<blockquote>
<p>蕊珠宫内，肘后飞金，慈通颠倒，物外清吟。</p>
</blockquote>
<p>蕊珠宫，道教所说仙宫</p>
<p>散化五形变万神</p>
<blockquote>
<p>甲乙庚辛、丙丁壬癸，万变神通，五形聚会。</p>
</blockquote>
<p>甲乙东方青色木，庚辛西方白色金，丙丁南方赤色火，壬癸北方黑色水，加上戊己中央黄色土</p>
<p>是为黄庭曰内篇。</p>
<blockquote>
<p>黄庭内景，聚会群仙，妙通法海，诗吟万篇。</p>
</blockquote>
<p>琴心三迭舞胎仙</p>
<blockquote>
<p>心琴内抚，韵透青霄，胎仙舞就，灵耀彰昭。</p>
</blockquote>
<p>清心宁心冰心</p>
<p>九气映明出霄间</p>
<blockquote>
<p>九阳还转，七返通灵，夜明光现，鬼骇神惊。</p>
</blockquote>
<p>九还七返光明现</p>
<p>神盖童子生紫烟</p>
<blockquote>
<p>紫雾红光，结成华盖，神通恍惚，无形不坏。</p>
</blockquote>
<p>是曰玉书可精研</p>
<blockquote>
<p>万经穷尽，玉诀精通，自然之道，圣德真功。</p>
</blockquote>
<p>咏之万过升三天</p>
<blockquote>
<p>无中咏出，万化枢机，十方三界，接引愚迷。</p>
</blockquote>
<p>咏经亦一法门</p>
<p>千灾以消百病痊</p>
<blockquote>
<p>一念无生，众垢消除，性通杳邈，占得虚无。</p>
</blockquote>
<p>咏经咏的一念不生</p>
<p>不惮虎狼之凶残</p>
<blockquote>
<p>抱道忘形，虎狼远避，背道着身，见兽自畏。</p>
</blockquote>
<p>无我相方可</p>
<p>亦以却老年永延</p>
<blockquote>
<p>外容有老，有形有终，内貌无形，仙寿无穷。</p>
</blockquote>
<p>金刚经云：<code>不以身相见如来</code></p>
<h3 id="上有章第二">上有章第二</h3>
<p>上有魂灵下关元</p>
<blockquote>
<p>地关紧闭，天门常开，魂清气爽，结就灵胎。</p>
</blockquote>
<p>上灵下关。乃<code>神得一以灵，谷得一以盈。</code></p>
<p>一说地关为口，天门为鼻，人中穴故有其名也</p>
<p>左为少阳右太阴</p>
<blockquote>
<p>左看甲龙，右看庚虎，交媾往来，自然真趣。</p>
</blockquote>
<p>龙虎交媾</p>
<p>后有密户前生门</p>
<blockquote>
<p>后户藏金，前门隐玉，无中常有，妙通一六。</p>
</blockquote>
<p>后为两肾，前为脐</p>
<p>出日入月呼吸存</p>
<blockquote>
<p>阳降阴升，出火入水，逆顺颠倒，先要达彼。</p>
</blockquote>
<p>内气为阳，外气为阴。</p>
<p>元气所合列宿分</p>
<blockquote>
<p>乾坤相合，妙用冲和，天清光显，万象森罗。</p>
</blockquote>
<p>神与气和，乃抱元守一</p>
<p>紫烟上下三素云</p>
<blockquote>
<p>瑞云观步，紫烟覆顶，三台护我，虚无圣境。</p>
</blockquote>
<p>灌溉五华植灵根</p>
<blockquote>
<p>玉润琼芽，静收白雪，五华宫内，银蟾无缺。</p>
</blockquote>
<p>七液洞流冲庐间</p>
<blockquote>
<p>玄武金饭，朱雀玉浆，坎男离女，捧与天皇。</p>
</blockquote>
<p>回紫抱黄入丹田</p>
<blockquote>
<p>紫烟光袅，妙慧相迎，觉花不谢，气爽神清。</p>
</blockquote>
<p>幽室内明照阳门</p>
<blockquote>
<p>要明神室，内阐阳门，东西相会，物外乾坤。</p>
</blockquote>
<p>心印经云：<code>圣日圣月，照耀金庭</code></p>
<h3 id="口为章第三">口为章第三</h3>
<p>口为玉池太和官</p>
<blockquote>
<p>口杯玉液，知味醺醺。咽过重楼，始遇真人。</p>
</blockquote>
<p>心印经云：<code>太和充溢</code></p>
<p>唾液咽之，为命功第一步效驗</p>
<p>漱咽灵液灾不干</p>
<blockquote>
<p>琼浆频饮，九九相交。迸出霞彩，天地难包。</p>
</blockquote>
<p>体生光华气香兰</p>
<blockquote>
<p>灵台轩豁，宝珠光莹。探得铅霜，汞通贤圣。</p>
</blockquote>
<p>却灭百邪玉炼颜</p>
<blockquote>
<p>清净无为，心如霜雪。圆耀当空，十方明徽。</p>
</blockquote>
<p>心如霜雪，冰心</p>
<p>审能修之登广寒</p>
<blockquote>
<p>昆仑顶上，唯占清凉。明珠一颗，万道霞光。</p>
</blockquote>
<p>心印经云<code>骨散寒琼</code></p>
<p>生天得道经云：<code>外想不入，内想不出，于正念中，乃得五脏清凉，六腑调泰</code>。</p>
<p>尽夜不寐乃成真</p>
<blockquote>
<p>阴尽阳纯，无眠无梦。体若虚空，修成铅汞。</p>
</blockquote>
<p>真人无梦</p>
<p>雷鸣电激神泯泯</p>
<blockquote>
<p>霹雳一声，冲和交泰。显出至神，万物之外。</p>
</blockquote>
<p>迅雷烈风,莫不蠢然</p>
<h3 id="黄庭章第四">黄庭章第四</h3>
<p>黄庭内人服锦衣</p>
<blockquote>
<p>中央赤子，体挂六铢，做伴风月，为邻虚无。</p>
</blockquote>
<p>紫华飞裙云气罗</p>
<blockquote>
<p>天书紫诏，来召婴娇，大罗朝圣，速系云腰。</p>
</blockquote>
<p>丹青绿条翠灵柯</p>
<blockquote>
<p>藕花乡里，风摆金丝，宝瓶之内，别有一枝。</p>
</blockquote>
<p>七蕤玉籥闭两扉</p>
<blockquote>
<p>七星宫内，常闭金扉，宝花台上，无相容仪。</p>
</blockquote>
<p>重扉金关密枢机</p>
<blockquote>
<p>九重玄户，玉锁金关，妙通万花，内结三丹。</p>
</blockquote>
<p>玄泉幽阙高崔巍</p>
<blockquote>
<p>三峰顶上，万派飞泉，仙宫宝所，异景相连。</p>
</blockquote>
<p>灵剑子引导子午记：<code>山巅取水</code></p>
<p>三田之中精气微</p>
<blockquote>
<p>稳架木牛，三田耕透，时雨频润，琼芝灵秀。</p>
</blockquote>
<p>时雨频润，常咽养精气</p>
<p>娇女窈窕翳霄晖</p>
<blockquote>
<p>月娥抱定，日里飞乌，交光璨璨，结就元初。</p>
</blockquote>
<p>此坎男抱离女，五行颠倒术。水中火发，乃火生木，水生金</p>
<p>重堂焕焕明八威</p>
<blockquote>
<p>楼上月光，重堂性烛，内外俱明，八仙享福。</p>
</blockquote>
<p>性光照耀</p>
<p>天庭地关列斧斤</p>
<blockquote>
<p>抱一强兵，外魔斗敌，护法神人，慧斧常劈。</p>
</blockquote>
<p>慧斧常在，金刚经云：凡所有相，皆是虚妄</p>
<p>灵台盘固永不衰</p>
<blockquote>
<p>绛宫赤子，捧出神珠，光生万道，晃耀空虚。</p>
</blockquote>
<p>灵台绛宫乃为心</p>
<h3 id="中池章第五">中池章第五</h3>
<p>中池内神服赤珠</p>
<blockquote>
<p>华池清澈，上有飞乌。不神而神，衣挂连珠。</p>
</blockquote>
<p>丹锦云袍带虎符</p>
<blockquote>
<p>五方异锦，修成六铢。岩前骑虎，遣怪飞符。</p>
</blockquote>
<p>横津三寸灵所居</p>
<blockquote>
<p>吸尽西江，三重焰赤。现出真灵，太虚无极。</p>
</blockquote>
<p>隐芝翳郁自相扶</p>
<blockquote>
<p>内采灵芝，磨开宝鉴。白莲出水，清香菡萏。</p>
</blockquote>
<p>此章甚短，语义不甚明，或为膻中穴区域</p>
<h3 id="天中章第六">天中章第六</h3>
<p>天中之岳精谨修</p>
<blockquote>
<p>千朵奇峰，万株松柏，宝殿金门，中明圣帝。</p>
</blockquote>
<p>天中之岳，乃鼻也。</p>
<p>灵剑子引导子午记：<code>灌溉中岳，《消魔经》鼻欲得按其左右，唯令无数。令人气平。所谓灌溉中岳，名书帝录。</code></p>
<p>云宅既清玉帝游</p>
<blockquote>
<p>嵩岳中天，上通玉帝，华岳金方，巨灵神异。</p>
</blockquote>
<p>通利道路无终休</p>
<blockquote>
<p>巨海明珠，昆仑美玉，运入中华，无穷仙福。</p>
</blockquote>
<p>鼻要常通</p>
<p>眉号华盖覆明珠</p>
<blockquote>
<p>眉生瑞霞，化成宝盖，辊出神珠，内明法海。</p>
</blockquote>
<p>九幽日月洞空无</p>
<blockquote>
<p>九阳宫内，乌兔交光，神机万变，天地难量。</p>
</blockquote>
<p>左眼为日，右眼为月，日乌月兔，交光万变</p>
<p>宅中有真常衣丹</p>
<blockquote>
<p>八境为邻，太虚性宅，脱了云衣，丹光赫赫。</p>
</blockquote>
<p>审能见之无疾患</p>
<blockquote>
<p>丹霞照耀，万病消除，性如秋月，体若虚无。</p>
</blockquote>
<p>赤珠灵裙华茜粲</p>
<blockquote>
<p>珠光迸出，焰似飞星，常餐芝草，花玉成形 。</p>
</blockquote>
<p>舌下玄膺生死岸</p>
<blockquote>
<p>楼上仙衣，功高体挂，换了凡躯，为调婴姹。</p>
</blockquote>
<p>玄膺为喉</p>
<p>出清入玄二气焕</p>
<blockquote>
<p>祥耀无情，金飞玉走，颠倒明明，形神不朽。</p>
</blockquote>
<p>壅塞喉关，出清入玄</p>
<p>子若遇之升天汉</p>
<blockquote>
<p>自然遭遇，玉性彰昭，便乘赤凤，云外飘飘。</p>
</blockquote>
<h3 id="至道章第七">至道章第七</h3>
<p>至道不烦诀存真</p>
<blockquote>
<p>真心不动，妙慧通灵。阴阳既济，物外真形。</p>
</blockquote>
<p>大道至简</p>
<p>泥丸百节皆有神</p>
<blockquote>
<p>玉骨金筋，相连关节。一点神光，应物明微。</p>
</blockquote>
<p>常养护之</p>
<p>发神苍华字太元</p>
<blockquote>
<p>生而皓首，内貌无衰。悟字通神，妙达无为。</p>
</blockquote>
<p>顺手摩发</p>
<p>脑神精根字泥丸</p>
<blockquote>
<p>根固精飞，神通霞彩。透入泥丸，字明法海。</p>
</blockquote>
<p>眼神明上字英玄</p>
<blockquote>
<p>至神慧眼，无上观天。一明万化，字达英玄。</p>
</blockquote>
<p>眼保健操</p>
<p>鼻神玉垄字灵坚</p>
<blockquote>
<p>细锄玉垄，勤种芝田。神书金字，上奏三天。</p>
</blockquote>
<p>按摩鼻翼</p>
<p>耳神空闲字幽田</p>
<blockquote>
<p>自然响亮，神听潺湲。既明上善，应物方圆。</p>
</blockquote>
<p>捏耳，令其柔软</p>
<p>舌神通命字正伦</p>
<blockquote>
<p>舌涌甘津，醍醐灌顶。自觉神清，妙通内景。</p>
</blockquote>
<p>常搅舌以吞津</p>
<p>齿神锷峰字罗千</p>
<blockquote>
<p>叩齿九九，庚甲交锋。字传万古，罗锦千重。</p>
</blockquote>
<p>常叩齿，小便时咬牙</p>
<p>一面之神宗泥丸</p>
<blockquote>
<p>太虚之象，无影真神。九阳宫阙，玉户通真。</p>
</blockquote>
<p>搽热手掌，按摩脸</p>
<p>泥丸九真皆有房</p>
<blockquote>
<p>玄武二户，朱雀七门。内明阁阙，唯现神尊。</p>
</blockquote>
<p>方圆一寸处此中</p>
<blockquote>
<p>中华神宅，莹莹方圆。下侵九地，上通九天。</p>
</blockquote>
<p>同服紫衣飞罗裳</p>
<blockquote>
<p>紫云覆体，号曰黄人。阳纯阴尽，跨鹤朝真。</p>
</blockquote>
<p>但思一部寿无穷</p>
<blockquote>
<p>圣经万卷，法有三乘。上乘一部，悟者飞升。</p>
</blockquote>
<p>非各别住居脑中</p>
<blockquote>
<p>上下三官，混合一同。乾坤灵象，泥丸之中。</p>
</blockquote>
<p>列位次坐向外方</p>
<blockquote>
<p>三十二天，中尊玉皇。圣明物外，光遍十方。</p>
</blockquote>
<p>所存在心自相当</p>
<blockquote>
<p>中天玉帝，四方天主。每方八天，各有宝所。</p>
</blockquote>
<h3 id="心神章第八">心神章第八</h3>
<p>心神丹元字守灵</p>
<blockquote>
<p>心藏于神,内明微奥,至象包含,汞铅颠倒.</p>
</blockquote>
<p>心藏神，属火，色赤，故丹元</p>
<p>肺神皓华自虚成</p>
<blockquote>
<p>肺藏于魄,神光照耀,道合三才,自然明了.</p>
</blockquote>
<p>肺藏魄，属金，色白，故皓华</p>
<p>肝神龙烟字含明</p>
<blockquote>
<p>肝藏于魂,神明牝户,字通慧眼,阒然无阻.</p>
</blockquote>
<p>肝藏魂，属木，色青，故龙烟</p>
<p>翳郁导烟主浊清</p>
<blockquote>
<p>离水上升,坎火下降,混合清浊,神通无鞅.</p>
</blockquote>
<p>肾神玄冥字育婴</p>
<blockquote>
<p>肾藏金精,神调胎息,字通圣妙,至明太极.</p>
</blockquote>
<p>肾藏精，属水，色黑，故玄冥</p>
<p>脾神常在字魂停</p>
<blockquote>
<p>脾藏于志,抱道无离,神明枢要,用坎迎离.</p>
</blockquote>
<p>脾藏志，属土，色黄，如四时土常在</p>
<p>胆神龙曜字威明</p>
<blockquote>
<p>魂清胆壮,神定冲和,既明大象,谁采人魔.</p>
</blockquote>
<p>六腑五脏神体精</p>
<blockquote>
<p>六腑精通,五脏清澄,神丹练就,脱壳飞升.</p>
</blockquote>
<p>皆在心内运天经</p>
<blockquote>
<p>神明天道,理合圣经,妙通万化,无爱无憎.</p>
</blockquote>
<p>昼夜存之自长生</p>
<blockquote>
<p>周天十二,内显神通,昏昏默默,了达真空.</p>
</blockquote>
<p>生天得道经：<code>杳杳冥冥清静道，昏昏默默太虚踪。体性湛然无所住，色心都寂一真宗</code>。</p>
<h3 id="肺部章第九">肺部章第九</h3>
<p>肺部之宫似华盖</p>
<blockquote>
<p>金经一部，绛宫三间，威仪法象，清静修丹。</p>
</blockquote>
<p>下有童子坐玉阙</p>
<blockquote>
<p>上清宫畔，下有玉阙，大悲童子，默传金诀。</p>
</blockquote>
<p>七元之子主调气</p>
<blockquote>
<p>七窍通灵，中明赤子，如龟喘息，海枯心死。</p>
</blockquote>
<p>七窍相通，窍窍光明</p>
<p>外应中岳鼻齐位</p>
<blockquote>
<p>华胥中岳，上阐天门，内明五帝，众圣齐尊。</p>
</blockquote>
<p>素锦衣裳黄云带</p>
<blockquote>
<p>东西间隔，慧照中央，仙衣体挂，带现金光。</p>
</blockquote>
<p>喘息呼吸体不快</p>
<blockquote>
<p>妙非口喘，真非鼻息，赤凤来呼，乌龟去吸。</p>
</blockquote>
<p>急存白元和液气</p>
<blockquote>
<p>白气盈中，元神寂阒，玉液相传，微妙无极。</p>
</blockquote>
<p>呼吸育英</p>
<p>神仙久视无灾害</p>
<blockquote>
<p>至真久视，佳趣观天，常常清善，物外无愆。</p>
</blockquote>
<p>用之不已形不滞</p>
<blockquote>
<p>神人无形，与道同体，万物无拘，乘风而起。</p>
</blockquote>
<h3 id="心部章第十">心部章第十</h3>
<p>心部之宫莲含华</p>
<blockquote>
<p>大乘经内，至明道德，莲宫蛙隐，含光无极。</p>
</blockquote>
<p>莲宫蛙隐，心静平和</p>
<p>下有童子丹元家</p>
<blockquote>
<p>圣凡两路，天上地下，至性天人，幻形物化。</p>
</blockquote>
<p>主适寒热荣卫和</p>
<blockquote>
<p>性阐玄关，自然颠倒，三真混合，祥烟光袅。</p>
</blockquote>
<p>心血自然适于寒热</p>
<p>丹锦飞裳披玉罗</p>
<blockquote>
<p>丹台婴姹，飞锦衣多，乘鸾跨凤，同上大罗。</p>
</blockquote>
<p>金铃朱带坐婆裟</p>
<blockquote>
<p>金声响亮，玉汞全真，胎阳舞出，物外形神。</p>
</blockquote>
<p>调血理命身不枯</p>
<blockquote>
<p>筋骨血肉，道气精神，内真外假，借假修真。</p>
</blockquote>
<p>胎真身假，借身养胎</p>
<p>外应口舌吐五华</p>
<blockquote>
<p>口岂妄言，舌泯五味，天降神泉，不饮而醉。</p>
</blockquote>
<p>舌乃心之华</p>
<p>临绝呼之亦登苏</p>
<blockquote>
<p>绝庐明虚，垂光朗照，显出灵童，真欢真笑。</p>
</blockquote>
<p>久久行之飞太霞</p>
<blockquote>
<p>绛宫非久，蓬岛仙家，功成归去，永伴烟霞。</p>
</blockquote>
<h3 id="肝部章第十一">肝部章第十一</h3>
<p>肝部之宫翠重里</p>
<blockquote>
<p>甲方圣教，隐在中宫，神光万道，翠色千重。</p>
</blockquote>
<p>肝属木</p>
<p>下有青童神公子</p>
<blockquote>
<p>九阳门下，物外人同，既阐真理，立祖明宗</p>
</blockquote>
<p>色青</p>
<p>主诸关镜聪明始</p>
<blockquote>
<p>宝鉴磨开，九关明彻，法明慧眼，气神相结。</p>
</blockquote>
<p>青锦披裳佩玉铃</p>
<blockquote>
<p>太和宫内，玉性玲珑，琼浆金饭，青锦重重。</p>
</blockquote>
<p>和制魂魄津液平</p>
<blockquote>
<p>虚心清魂，实腹静魄，玉润金真，大丹光赫。</p>
</blockquote>
<p>冰心暖腹生津液</p>
<p>外应眼目日月清</p>
<blockquote>
<p>降日垂光，性月圆明，坎生二八，至妙虚清。</p>
</blockquote>
<p>肝外应于目，肝脏荣旺，目生光明，其黑白自分明。</p>
<p>百疴所钟存无英</p>
<blockquote>
<p>上悬金钟，疴气常盈，广贪难满，存浊无英。</p>
</blockquote>
<p>同用七日自充盈</p>
<blockquote>
<p>七光返照，慧日充盈，岂分昼夜，晃耀水晶。</p>
</blockquote>
<p>垂绝念神死复生</p>
<blockquote>
<p>垂慈念道，泯欲顾神，慧生于心，至妙金真。</p>
</blockquote>
<p>心生与物，死于物，机在目</p>
<p>摄魂还魄永无倾</p>
<blockquote>
<p>练成魂魄，物外飞形，气散精竭，性沉幽冥。</p>
</blockquote>
<p>得丹则灵，不得则倾</p>
<h3 id="肾部章第十二">肾部章第十二</h3>
<p>肾部之宫玄阙圆</p>
<blockquote>
<p>精通法海，妙隐蟾宫，天花乱坠，遍满虚空。</p>
</blockquote>
<p>中有童子冥上玄</p>
<blockquote>
<p>大仙玉童，恍惚杳冥，功成蝉脱，现出真形。</p>
</blockquote>
<p>主诸六府九液源</p>
<blockquote>
<p>阳和精固，神调六腑，玉液既萌，中央净土。</p>
</blockquote>
<p>外应两耳百液津</p>
<blockquote>
<p>耳听云雷，电闪龙降，逆顺交通，性无愚戆。</p>
</blockquote>
<p>苍锦云衣舞龙幡</p>
<blockquote>
<p>衬步金莲，法身明大，瑞气盈盈，结成华盖。</p>
</blockquote>
<p>上致明霞日月烟</p>
<blockquote>
<p>至虚极妙，两耀交光，大丹九转，体遍纯阳。</p>
</blockquote>
<p>百病千灾急当存</p>
<blockquote>
<p>无情病除，至善灾灭，察尽万有，太虚明彻。</p>
</blockquote>
<p>两部水王对生门</p>
<blockquote>
<p>阳道修生，阴道修死，三清九幽，明暗奥旨。</p>
</blockquote>
<p>阳道上行，阴道下行，生者死之根，死者生之根</p>
<p>使人长生升九天</p>
<blockquote>
<p>仙生九天，鬼沉九地，圣凡生死，悟难迷易。</p>
</blockquote>
<h3 id="脾部章第十三">脾部章第十三</h3>
<p>脾部之宫属戊己</p>
<blockquote>
<p>黄经妙法，藏在中官，理明一诀，慧有万通。</p>
</blockquote>
<p>中有明童黄裳裹</p>
<blockquote>
<p>中仙羽衣，赤表黄裹，天圆七星，地方云履。</p>
</blockquote>
<p>天圆地方</p>
<p>消谷散气摄牙齿</p>
<blockquote>
<p>齿消百物，内外浊清，大肠藏秽，肾海收精。</p>
</blockquote>
<p>是为太仓两明童</p>
<blockquote>
<p>运般黍米，总入太仓，常餐金粟，玉藏清凉</p>
</blockquote>
<p>坐在金台城九重</p>
<blockquote>
<p>金台之上，十二层楼，重城二九，光显瀛洲</p>
</blockquote>
<p>方圆一寸命门中</p>
<blockquote>
<p>外方内圆，鹤引胎仙，命官宝焰，上接三天。</p>
</blockquote>
<p>主调百谷五味香</p>
<blockquote>
<p>地产百谷，天生五味，万物生成，阴阳之气。</p>
</blockquote>
<p>辟却虚羸无病伤</p>
<blockquote>
<p>滯色形赢，清神实腹，死生两路，明明祸福。</p>
</blockquote>
<p>外应尺宅气色芳</p>
<blockquote>
<p>玄门开阐，妙通神宅，坎位清魂，离中静魄。</p>
</blockquote>
<p>尺宅，脸面。脾气好，气色佳</p>
<p>光华所生以表明</p>
<blockquote>
<p>既通贤圣，内显真荣，三阳照耀，八表俱明。</p>
</blockquote>
<p>黄锦玉衣带虎章</p>
<blockquote>
<p>赤青黑白，戊己兼黄，中藏万锦，应化琼章。</p>
</blockquote>
<p>注念三老子轻翔</p>
<blockquote>
<p>佛老文宜，妙智难量，得一方知，体变真阳。</p>
</blockquote>
<p>长生高仙远死殃</p>
<blockquote>
<p>超凡入圣，物外无殃，大罗之上，朝现玉皇。</p>
</blockquote>
<h3 id="胆部章第十四">胆部章第十四</h3>
<p>胆部之宫六府精</p>
<blockquote>
<p>甲龙庚虎，壬男丙女，颠倒倒颠，胆神明祖。</p>
</blockquote>
<p>中有童子耀威明</p>
<blockquote>
<p>太虚之中，物外灵童，柔弱光生，妙用其雄。</p>
</blockquote>
<p>雷电八振扬玉旌</p>
<blockquote>
<p>巨灵真异，雄振八方，玉旌唯撼，接刃交光。</p>
</blockquote>
<p>龙旗横天掷火铃</p>
<blockquote>
<p>风刮龙旗，阴魔闹敌，阳杀其阴，真雄无极。</p>
</blockquote>
<p>主诸气力摄虎兵</p>
<blockquote>
<p>神明慧力，抱一坚贞，剑挥赫赫，从有强兵。</p>
</blockquote>
<p>练得一身气力</p>
<p>外应眼童鼻柱间</p>
<blockquote>
<p>天眼垂光，虚明玉柱，炼汞成形，至神遭遇。</p>
</blockquote>
<p>脑发相扶亦俱鲜</p>
<blockquote>
<p>上阐阳门，妙通玉脑，七窍通明，毫光一道。</p>
</blockquote>
<p>九色锦衣绿华裙</p>
<blockquote>
<p>体挂六铢，中系华裙，便乘鸾凤，云外朝真。</p>
</blockquote>
<p>佩金带玉龙虎文</p>
<blockquote>
<p>玉佩叮当，威仪行步，无影真容，骑龙跨虎。</p>
</blockquote>
<p>能存威明乘庆云</p>
<blockquote>
<p>抱道忘尘，真性超群，欲朝金阙，稳驾祥云。</p>
</blockquote>
<p>役使万神朝三元。</p>
<blockquote>
<p>天元降福，中元赦罪，地元解厄，万神朝会。</p>
</blockquote>
<p>此皆胆力也。</p>
<h3 id="脾長章第十五">脾長章第十五</h3>
<p>脾长一尺掩太仓</p>
<blockquote>
<p>五行脾祖，土谷之仓，中华上国，一者帝王。</p>
</blockquote>
<p>中部老君治明堂</p>
<blockquote>
<p>中华圣教，治世修真，先天之象，明者老君。</p>
</blockquote>
<p>厥字灵元名混康</p>
<blockquote>
<p>忘言抱道，六三混成，德归无上，至大强名。</p>
</blockquote>
<p>治人百病消谷粮</p>
<blockquote>
<p>灵药能治，妄念百邪，窃食充饥，粗布胡遮。</p>
</blockquote>
<p>黄衣紫带龙虎章</p>
<blockquote>
<p>金翁玉冠，黄婆紫带，宝殿圣容，万神齐拜。</p>
</blockquote>
<p>长精益命赖君王</p>
<blockquote>
<p>北海飞金，南山凿玉，赤帝通明，无穷圣福。</p>
</blockquote>
<p>三呼我名神自通</p>
<blockquote>
<p>喝散阴魔，呼聚阳神，神通万一，方号金真。</p>
</blockquote>
<p>三老同坐各有朋</p>
<blockquote>
<p>三老各朋，左文右武，无极天中，鸾迎凤舞。</p>
</blockquote>
<p>或精或胎别执方</p>
<blockquote>
<p>十方明处，一点灵明，胎仙养就，夺得真精。</p>
</blockquote>
<p>桃孩合延生华芒</p>
<blockquote>
<p>桃脸婴孩，抱道延长，深根固蒂，吐出光芒。</p>
</blockquote>
<p>男女徊九有桃康</p>
<blockquote>
<p>仙男仙女，世景徘徊，风前月下，至性希夷。</p>
</blockquote>
<p>道父道母对相望</p>
<blockquote>
<p>以天为父，以地为母，太虚含象，圣人妙趣。</p>
</blockquote>
<p>师父师母丹玄乡</p>
<blockquote>
<p>至圣为父，至道为母，灵耀为子，密妙为度。</p>
</blockquote>
<p>可用存思登虚空</p>
<blockquote>
<p>存思念道，绝虑泯俗，取舍俱忘，自然真福。</p>
</blockquote>
<p>殊途一会归要终</p>
<blockquote>
<p>物象穷通，静情归一，建德若偷，圣功了毕。</p>
</blockquote>
<p>闭塞三关握固停</p>
<blockquote>
<p>预塞金关，固守真精，气神相见，得之圆成。</p>
</blockquote>
<p>握固，四指包大拇指也</p>
<p>含漱金醴吞玉英</p>
<blockquote>
<p>会仙楼上，满泛金浆，胎仙醉舞，回首仙乡。</p>
</blockquote>
<p>醺醺然如饮醇酒</p>
<p>遂至不饥三虫亡</p>
<blockquote>
<p>玉浆金饭，三咽忘饥，虫尸既散，性显光辉。</p>
</blockquote>
<p>三虫即三尸</p>
<p>心意常和致欣昌</p>
<blockquote>
<p>心通意解，神气冲和，内真欢笑，舞神婆娑。</p>
</blockquote>
<p>五岳之云气彭亨</p>
<blockquote>
<p>五岳真形，中明玉京，金光万道，紫雾千层。</p>
</blockquote>
<p>此为五岳真形图</p>
<p><img src="/img/%E9%BB%84%E5%BA%AD%E5%86%85%E6%99%AF%E7%8E%89%E7%BB%8F%E6%B3%A8.assets/Wuyue_zhenxing_tu.jpg" alt="五岳真形图"></p>
<p>保灌玉庐以自偿</p>
<blockquote>
<p>天降琼浆，盈满玉器，酌了重生，八仙共醉。</p>
</blockquote>
<p>五形完坚无灾殃</p>
<blockquote>
<p>五方霞彩，炼就真形，既超三界，去似飞星。</p>
</blockquote>
<h3 id="上睹章第十六">上睹章第十六</h3>
<p>上睹三光如连珠</p>
<blockquote>
<p>上睹三光，中明本元，玉花香满，结就金莲。</p>
</blockquote>
<p>落落明景照九隅</p>
<blockquote>
<p>天花飘落，光遍乾坤，碧虚阳耀，射透昆仑。</p>
</blockquote>
<p>五灵夜烛焕八区</p>
<blockquote>
<p>升霞万象，大极争光，古今贤圣，位列八方。</p>
</blockquote>
<p>子存内皇与我游</p>
<blockquote>
<p>子能见母，道合其真，胎神养就，内貌常新。</p>
</blockquote>
<p>神乃气之子。</p>
<p>身披凤衣衔虎符</p>
<blockquote>
<p>性开金诀，体挂衣珠，妖魔侵境，天降虎符。</p>
</blockquote>
<p>一至不久升虚无</p>
<blockquote>
<p>心忘意灭，我本大无，神丹炼就，与圣同居。</p>
</blockquote>
<p>方寸之中念深藏</p>
<blockquote>
<p>自然真道，妙慧深藏，夜明光耀，方寸清凉。</p>
</blockquote>
<p>方寸清凉，冰心</p>
<p>不方不圆闭牖窗</p>
<blockquote>
<p>耳不邪听，口不妄言，鼻不闻香，法眼观天。</p>
</blockquote>
<p>三神还精老方壮</p>
<blockquote>
<p>三阳照体，凤引龟精，自然抱道，返老还婴。</p>
</blockquote>
<p>魂魄内守不争竞</p>
<blockquote>
<p>魂居杳邈，魄静朝元，阴变为阳，蓬岛为仙。</p>
</blockquote>
<p>不争不竞，自然造化</p>
<p>神生腹中衔玉当</p>
<blockquote>
<p>神生清莹，龟吸日光，凿开灵窍，美玉叮当。</p>
</blockquote>
<p>灵注幽阙那得丧</p>
<blockquote>
<p>阳降神通，性朝玉阙，九霄之上，无生无灭。</p>
</blockquote>
<p>琳条万寻可荫仗</p>
<blockquote>
<p>玉条垂芳，袅浸波心，枯干北海，琼树无阴。</p>
</blockquote>
<p>三魂自宁帝书命</p>
<blockquote>
<p>魂朝赤帝，宝光如镜，治国安民，圣宣敕命。</p>
</blockquote>
<h3 id="灵台章第十七">灵台章第十七</h3>
<p>灵台郁蔼望黄野</p>
<blockquote>
<p>灵芝一段，黄野相侵，昆山隐玉，巨海藏金。</p>
</blockquote>
<p>三寸异室有上下</p>
<blockquote>
<p>中央三耀，聚而成形，阳逢壬癸，阴遇丙丁。</p>
</blockquote>
<p>间关营卫高玄受</p>
<blockquote>
<p>天人护法，圣度无执，慧能之后，无师不立。</p>
</blockquote>
<p>洞房紫极灵明户</p>
<blockquote>
<p>水晶龙官，烟霞虎洞，内明九房，外明九孔。</p>
</blockquote>
<p>是昔太上告我者</p>
<blockquote>
<p>自然万通，名为太上，无我知雄，法明至象。</p>
</blockquote>
<p>左神公子发神语</p>
<blockquote>
<p>甲位神公，蟾官赤子，默默相传，无为与旨。</p>
</blockquote>
<p>左神，肝藏魂</p>
<p>右有白元并立处</p>
<blockquote>
<p>白气充盈，天元一并，既悟希夷，理通贤圣。</p>
</blockquote>
<p>右元，肺藏魄</p>
<p>明堂金匮玉房间</p>
<blockquote>
<p>云堂寂寂，开阐阳门，神明万化，永永长生。</p>
</blockquote>
<p>泥丸之前一寸为明堂</p>
<p>上清真人当吾前</p>
<blockquote>
<p>太上西升，悟真徐尹，入圣超凡，人人有分。</p>
</blockquote>
<p>黄裳紫丹气频烦</p>
<blockquote>
<p>中元羽衣，朱带黄裳，神明慧眼，满目金光。</p>
</blockquote>
<p>借问何在两眉端</p>
<blockquote>
<p>借假全真，本真无相，眼耀如星，白毫灵象。</p>
</blockquote>
<p>内侠日月列宿陈</p>
<blockquote>
<p>天光灿灿，斗转星移，虚空干运，暗合天机。</p>
</blockquote>
<p>七曜九元冠生门</p>
<blockquote>
<p>七返通真，元神吐耀，开阐九门，心香袅袅。</p>
</blockquote>
<h3 id="三关章第十八">三关章第十八</h3>
<p>三关之中精气深</p>
<blockquote>
<p>阳关常开，阴门永闭，中明颠倒，水火既济。</p>
</blockquote>
<p>九微之中幽且阴</p>
<blockquote>
<p>九光微妙，道气幽深，气神清爽，水裹生金。</p>
</blockquote>
<p>口为天关精神机</p>
<blockquote>
<p>口为聪辩，心为智慧，至妙忘言，崇真无伪。</p>
</blockquote>
<p>足为地关生命业</p>
<blockquote>
<p>金莲衬步，显个婴儿，蓬莱咫尺，内礼明师。</p>
</blockquote>
<p>手为人关把盛衰</p>
<blockquote>
<p>手擎宇宙，妙有双关，真灵出世，岂羡人间。</p>
</blockquote>
<h3 id="若得章第十九">若得章第十九</h3>
<p>若得三宫存玄丹</p>
<blockquote>
<p>往来升降，不离三宫，灵丹一粒，服了神通。</p>
</blockquote>
<p>太一流珠安昆仑</p>
<blockquote>
<p>神光迸出，万颗玄珠，冲和一点，体洽太虚。</p>
</blockquote>
<p>重中楼阁十二环</p>
<blockquote>
<p>重楼十二，上接云烟，鸾迎凤吹，聚会神仙。</p>
</blockquote>
<p>自高自下皆真人</p>
<blockquote>
<p>真仙厌世，云步朝元，地去高天，八万四千。</p>
</blockquote>
<p>玉堂绛宇尽玄宫</p>
<blockquote>
<p>大罗众仙，各居宾所，凤阁龙官，祥光罩雾。</p>
</blockquote>
<p>璇玑玉衡色阑玕</p>
<blockquote>
<p>摘星楼上，凭玉阑吁，慧观八极，日赴千坛</p>
</blockquote>
<p>瞻望童子坐盘桓</p>
<blockquote>
<p>物外灵童，坐者雄武，满张弓射，九重铁鼓。</p>
</blockquote>
<p>九重铁鼓乃尾闾骨</p>
<p>问谁家子在我身？</p>
<blockquote>
<p>见道明子，得永全真，圣贤为伴，风月为邻。</p>
</blockquote>
<p>此人何去入尼丸</p>
<blockquote>
<p>意辞万虑，气运神壳，金光两道，上至泥丸。</p>
</blockquote>
<p>千千百百自相连</p>
<blockquote>
<p>千千百百、玉女金童，时时天乐，聒透仙翁。</p>
</blockquote>
<p>一一十十似重山</p>
<blockquote>
<p>一明性耀，十分皎洁，表裹俱通，重重明彻。</p>
</blockquote>
<p>云仪玉华侠耳门</p>
<blockquote>
<p>无影云仪，昼夜真欢，玉穿灵窍，光隐泥丸。</p>
</blockquote>
<p>赤帝黄老与我魂</p>
<blockquote>
<p>赤宫大帝，中位天人，帝天相合，与我阳魂。</p>
</blockquote>
<p>三真扶胥共房津</p>
<blockquote>
<p>无为真性，有相假身，调和真假，共饮香津。</p>
</blockquote>
<p>真胎假身共饮香津</p>
<p>五斗焕明是七元</p>
<blockquote>
<p>五明霞彩，光射七元，自然圣妙，养就胎仙。</p>
</blockquote>
<p>日月飞行六合间</p>
<blockquote>
<p>乌飞兔走，运转乾坤。阴阳颠倒，蛇把龟吞。</p>
</blockquote>
<p>南方赤蛇，北方黑龟。龟蛇相缠，二气相吞</p>
<p>帝乡天中地户端</p>
<blockquote>
<p>大一仙宫，中明上帝，朝圣真人，蓬莱一会。</p>
</blockquote>
<p>面部魂神皆相存。</p>
<blockquote>
<p>魂通杳冥，神达虚无。无中明彻，贤圣之书。</p>
</blockquote>
<h3 id="呼吸章第二十">呼吸章第二十</h3>
<p>呼吸元气以求仙</p>
<blockquote>
<p>养就胎神，非外呼吸。妙用抽添，霞光出入。</p>
</blockquote>
<p>内气养之</p>
<p>仙公公子已可前</p>
<blockquote>
<p>真明杳邈，象帝之先。无表无朽，号曰神仙。</p>
</blockquote>
<p>本来如是</p>
<p>朱鸟吐缩白石源</p>
<blockquote>
<p>天鸟街花，石涌飞泉。松峰之畔，吟笑忘言。</p>
</blockquote>
<p>朱鸟为舌，白石为齿。乃为鼓动舌齿而生津液</p>
<p>结精育胞化生身</p>
<blockquote>
<p>气和神定，性停精固。育成七宝，大罗归去。</p>
</blockquote>
<p>留胎止精可长生</p>
<blockquote>
<p>恍惚护胎，清神保精。冲和交媾，炼气成形。</p>
</blockquote>
<p>三气右徊九道明</p>
<blockquote>
<p>天之一气，其用不动。中超三界，密酬四恩。</p>
</blockquote>
<p>正一含华乃充盈</p>
<blockquote>
<p>大一明妙，琼药含光。神通异变，万怪潜藏。</p>
</blockquote>
<p>遥望一心如罗星</p>
<blockquote>
<p>虚心慧视，内外清澄，回光灿灿，月上参星。</p>
</blockquote>
<p>如观星辰</p>
<p>金室之下不可倾</p>
<blockquote>
<p>海藏龙官，事雄抱雌。巨海谦下，万派归之。</p>
</blockquote>
<p>如如不动</p>
<p>延我白首返孩婴</p>
<blockquote>
<p>生而皓首，内貌无衰。出有入无，至妙无为。</p>
</blockquote>
<h3 id="琼室章第二十一">琼室章第二十一</h3>
<p>琼室之中八素集</p>
<blockquote>
<p>三山宫室，八仙会集。过海乘风，各有妙术。</p>
</blockquote>
<p>泥丸夫人当中立</p>
<blockquote>
<p>祥光万道，慧眼频观。中明姹女，内性真欢。</p>
</blockquote>
<p>长谷玄乡绕郊邑</p>
<blockquote>
<p>顾神至关，物外仙乡。放开灵耀，应物无妨。</p>
</blockquote>
<p>六龙散飞难分别</p>
<blockquote>
<p>龙蟠离穴，虎绕坎宫。甲庚交位，道显神通。</p>
</blockquote>
<p>长生至慎房中急</p>
<blockquote>
<p>万通真戒，物物无为，壶天灵象，兔走乌飞。</p>
</blockquote>
<p>何为死作令神泣</p>
<blockquote>
<p>大乘圣教，广度众生。若违天道，永堕幽冥。</p>
</blockquote>
<p>忽之祸乡三灵没</p>
<blockquote>
<p>恩中生害，性沉祸乡。三魂难保，七魄消亡。</p>
</blockquote>
<p>但当吸气录子精</p>
<blockquote>
<p>气归元海，密护真精。虚无恍惚，出世通灵。</p>
</blockquote>
<p>寸田尺宅可治生</p>
<blockquote>
<p>上达八方，中明寸宅，夜明光耀，天宽地窄。</p>
</blockquote>
<p>若当决海百渎倾</p>
<blockquote>
<p>巨海谦虚，百渎归之。三天内有，无上元始。</p>
</blockquote>
<p>叶去树枯失青青</p>
<blockquote>
<p>宝树一株，金枝玉叶。无影灵童，时时攀折。</p>
</blockquote>
<p>气亡液漏非己形</p>
<blockquote>
<p>坎中练汞，离内烹铅，丹成九转，脱壳升仙。</p>
</blockquote>
<p>专闭御景乃长宁</p>
<blockquote>
<p>中华圣境，常闭金门。民丰国泰，一者帝尊。</p>
</blockquote>
<p>保我泥丸三奇灵</p>
<blockquote>
<p>泥丸之内，护我三台。炼汞成真，云步蓬莱。</p>
</blockquote>
<p>恬淡闭视内自明</p>
<blockquote>
<p>至性恬然，坎宫紧闭，开阐当中，晨光照体。</p>
</blockquote>
<p>物物不干泰而平</p>
<blockquote>
<p>无物之象，自然交泰。虎啸龙吟，说杀邪怪。</p>
</blockquote>
<p>悫矣匪事老复丁</p>
<blockquote>
<p>方圆曲直，上善清澄。中明甲乙，岂问丙丁。</p>
</blockquote>
<p>思咏玉书入上清</p>
<blockquote>
<p>龙篆玉书，神奏上清。崇真达德，天上功名。</p>
</blockquote>
<h3 id="常念章第二十二">常念章第二十二</h3>
<p>常念三房相通达</p>
<blockquote>
<p>连峰宫室，内隐云房，癸丁相见，内有炎凉。</p>
</blockquote>
<p>洞得视见无内外</p>
<blockquote>
<p>一颗圆珠，明照内外，洞达真光，永永无坏。</p>
</blockquote>
<p>存漱五牙不饥渴</p>
<blockquote>
<p>胎仙沐浴，金漱玉芽。内无饥渴，常饮烟霞。</p>
</blockquote>
<p>气足不思食</p>
<p>神华执巾六丁谒</p>
<blockquote>
<p>神通毫发，离女捧巾。六丁来谒，功奏上真。</p>
</blockquote>
<p>急守精室勿妄泄</p>
<blockquote>
<p>抱元守道，精固神灵，无中生有，现出真形。</p>
</blockquote>
<p>闭而保之可长活</p>
<blockquote>
<p>骨坚髓实，精竭人亡。至慎保真，益寿年长。</p>
</blockquote>
<p>起自形中初不阔</p>
<blockquote>
<p>云衢通圣，间隔不阔，乾坤内合，巨灵一撮。</p>
</blockquote>
<p>三宫近在易隐括</p>
<blockquote>
<p>宫尘种种，神妙频括，七曜通灵，无为大达。</p>
</blockquote>
<p>虚无寂寂空中素</p>
<blockquote>
<p>大道非空，体同太虚。自然至妙，辊出明珠。</p>
</blockquote>
<p>使形如是不当污</p>
<blockquote>
<p>身如野鹤，性似闲云，碧虚空外，飘飘任真。</p>
</blockquote>
<p>九室正虚神明舍</p>
<blockquote>
<p>九宫之内，瑞气盈盈。神明正慧，果证圆成。</p>
</blockquote>
<p>存思百念视节度</p>
<blockquote>
<p>物物深穷，得意忘言，性明道眼，妙用观天。</p>
</blockquote>
<p>六府修治勿令故</p>
<blockquote>
<p>六府调泰，法体安然。周天烹炼，金汞玉铅。</p>
</blockquote>
<p>行自翱翔入天路</p>
<blockquote>
<p>碧霄云外，鸾凤翱翔。得道真仙，朝现玉皇。</p>
</blockquote>
<h3 id="治生章第二十三">治生章第二十三</h3>
<p>治生之道了不烦</p>
<blockquote>
<p>理达慧生，明彻仙经，冲和之妙，内视无形。</p>
</blockquote>
<p>至道不烦</p>
<p>但修洞玄与玉篇</p>
<blockquote>
<p>洞玄灵宝，能明玉篇，崇真了达，异日升仙。</p>
</blockquote>
<p>兼行形中八景神</p>
<blockquote>
<p>无为之妙，铅汞成形，神明八表，应物通灵。</p>
</blockquote>
<p>借形炼之</p>
<p>二十四真出自然</p>
<blockquote>
<p>八渠流转，二八生成，自然之妙，大达超生。</p>
</blockquote>
<p>高拱无为魂魄安</p>
<blockquote>
<p>抱道守真，魂清魄静，既达圣妙，坦然大定。</p>
</blockquote>
<p>清静神见与我言</p>
<blockquote>
<p>至神护法，圣道默传，治国修真，太上妙言。</p>
</blockquote>
<p>乃通神解</p>
<p>安在紫房帏幕问</p>
<blockquote>
<p>祥光万道，射透琼帏，胎仙进道，常□□刀圭。</p>
</blockquote>
<p>立坐室内三五玄</p>
<blockquote>
<p>天男天女，立侍天皇，五明官内，日月星光。</p>
</blockquote>
<p>烧香接手玉华前</p>
<blockquote>
<p>祷圣焚香，道明至友，了达无为，蓬瀛携手。</p>
</blockquote>
<p>共入大室璇玑门</p>
<blockquote>
<p>漩玑七门，内隐天真，妙击宇宙，身外有身。</p>
</blockquote>
<p>高研恬淡道之园</p>
<blockquote>
<p>磨开古鉴，应物明通，三阳相会，七宝园中。</p>
</blockquote>
<p>内视密盼尽睹真</p>
<blockquote>
<p>天眼明道，慧眼明真，法眼通圣，始显化身。</p>
</blockquote>
<p>真人在己莫问邻</p>
<blockquote>
<p>大玄境内，唯道明真，参罗光照，至阅为邻。</p>
</blockquote>
<p>我命在我</p>
<p>何处远索求因缘</p>
<blockquote>
<p>既离火院，弃世全真，剔开道眼，窥妙良因。</p>
</blockquote>
<h3 id="隐景章第二十四">隐景章第二十四</h3>
<p>隐景藏形与世殊</p>
<blockquote>
<p>嵩阳胜景，隐在中华，既忘世梦，高卧烟霞。</p>
</blockquote>
<p>含气养精口如朱</p>
<blockquote>
<p>太极含光，阴变纯阳，神丹一粒，光遍十方。</p>
</blockquote>
<p>带执性命守虚无</p>
<blockquote>
<p>执天行道，至通颠倒，炼就重纯，十洲三岛。</p>
</blockquote>
<p>名入上清死录除</p>
<blockquote>
<p>滞著物我，死堕幽冥。神超三界，玉帝知名。</p>
</blockquote>
<p>三神之乐由隐居</p>
<blockquote>
<p>修成七魄，炼就三魂。至神密隐，物外超群。</p>
</blockquote>
<p>倏钦游遨无遗忧</p>
<blockquote>
<p>至趣超凡，万缘了毕。道德无为，始终无失。</p>
</blockquote>
<p>羽服一整八风驱</p>
<blockquote>
<p>一整羽衣，碧霄进贡，不夜天中，携云跨凤。</p>
</blockquote>
<p>控驾三素乘晨霞</p>
<blockquote>
<p>青鸾前引，稳步云轩，异香风送，升入三天。</p>
</blockquote>
<p>金辇正立从玉舆</p>
<blockquote>
<p>圣坐金辇，真乘玉舆，天人侍立，共赴仙都。</p>
</blockquote>
<p>何不登山诵我书</p>
<blockquote>
<p>火坑跳出，三峰隐居，明今妙道，圣人之书。</p>
</blockquote>
<p>郁郁窈窈真人墟</p>
<blockquote>
<p>深种灵芝，神泉浇溉，丁看乌龟，癸观翡翠。</p>
</blockquote>
<p>入山何难故踌躇</p>
<blockquote>
<p>对景如山，至性无疑，顿明圣理，妙达希夷。</p>
</blockquote>
<p>人间纷纷臭如帑</p>
<blockquote>
<p>世事纷纷，皆造福业，不滞中边，大道明彻。</p>
</blockquote>
<p>不执两边</p>
<h3 id="五行章第二十五">五行章第二十五</h3>
<p>五行相推反归一</p>
<blockquote>
<p>金阐离宫，玉封坎户，神明霞彩，自然开悟。</p>
</blockquote>
<p>三五气合九九节</p>
<blockquote>
<p>三神抱道，五彩飞光，大和明内，体变重阳。</p>
</blockquote>
<p>可用隐地回八术</p>
<blockquote>
<p>内隐泥丸，蜕形显质。八仙会上，各有艺术。</p>
</blockquote>
<p>伏牛幽阙罗品列</p>
<blockquote>
<p>牛驾云车，圣归金阙，天乐齐迎，群仙总列。</p>
</blockquote>
<p>三明出华生死际</p>
<blockquote>
<p>三光朗照，菡萏清香，自然目视，真景非常。</p>
</blockquote>
<p>洞房灵象斗日月</p>
<blockquote>
<p>内锁颠猿，法尘泯绝，妙达虚无，象擎日月。</p>
</blockquote>
<p>父曰泥丸母雌一</p>
<blockquote>
<p>金翁抱真，黄婆守道，行满功圆，仙归蓬岛。</p>
</blockquote>
<p>三光焕照入子室</p>
<blockquote>
<p>天光照耀，仙宫深密，护法神尊，盗贼怎敌。</p>
</blockquote>
<p>能存玄真万事毕</p>
<blockquote>
<p>至明大象，妙达玄真，孰知壶内，别有乾坤。</p>
</blockquote>
<p>一身精神不可失</p>
<blockquote>
<p>清志抱一，性命无失，迸出神光，香津如蜜。</p>
</blockquote>
<h3 id="高奔章第二十六">高奔章第二十六</h3>
<p>高奔日月吾上道</p>
<blockquote>
<p>圣达无上，乌兔交光，妙明八极，细入毫芒。</p>
</blockquote>
<p>郁仪结璘善相保</p>
<blockquote>
<p>婴子抱真，郁母为邻。母养其子，炼气成神。</p>
</blockquote>
<p>乃见玉清虚无老</p>
<blockquote>
<p>上达玉清，中明黄老。体同太虚，手擎芝草。</p>
</blockquote>
<p>可以回颜填血脑</p>
<blockquote>
<p>和血固精，调气顺神。炼真合道，乃可全真。</p>
</blockquote>
<p>口衔灵芒擭五皇</p>
<blockquote>
<p>凤街玉药，献与天皇，离宫阴返，物外之乡。</p>
</blockquote>
<p>腰带虎录佩金当</p>
<blockquote>
<p>星冠月被，金玉叮当。默朝玉帝，性执圭璋。</p>
</blockquote>
<p>驾钦接生宴东蒙</p>
<blockquote>
<p>蟾官琼宴，癸母丁翁。天厨造胜，仙乐东蒙。</p>
</blockquote>
<h3 id="玄元章第二十七">玄元章第二十七</h3>
<p>玄元上一魂魄炼</p>
<blockquote>
<p>虚空微妙，安魂定魄，功要三千，行修八百。</p>
</blockquote>
<p>一之为物叵卒见</p>
<blockquote>
<p>道象无形，阴阳有变，造化圣功，慧眼唯见。</p>
</blockquote>
<p>须得至真始顾盼</p>
<blockquote>
<p>至明颠倒，木金相间，无物之真，天眼顾盼。</p>
</blockquote>
<p>至忌死气诸秽贱</p>
<blockquote>
<p>瑶声美色，丧真死气，凡夫欲爱，圣人见秽。</p>
</blockquote>
<p>六神合集虚中宴</p>
<blockquote>
<p>达道阳神，出世真仙，蓬莱赴宴，闲访桃园。</p>
</blockquote>
<p>结珠固精养神根</p>
<blockquote>
<p>神珠光耀，固守金精。结成三宝，内现真形。</p>
</blockquote>
<p>玉笛金龠常完坚</p>
<blockquote>
<p>虚中橐龠，价酬千金，玉吹灵窍，神鬼皆惊。</p>
</blockquote>
<p>鼓纳之机，天地之橐龠也。橐龠者，天地动作之气，真阴真阳也</p>
<p>闭口屈舌食胎津</p>
<blockquote>
<p>忘言妙道，恬淡修真，潭清龙现，下涌甘津。</p>
</blockquote>
<p>使我遂炼获飞仙</p>
<blockquote>
<p>圣人妙诀，进火烹铅，大丹炼就，体化飞仙。</p>
</blockquote>
<h3 id="仙人章第二十八">仙人章第二十八</h3>
<p>仙人道士非有神</p>
<blockquote>
<p>知神非我，不神乃神，恐生断见，应物明真。</p>
</blockquote>
<p>不神之神</p>
<p>积精累气乃成真</p>
<blockquote>
<p>性通三耀，命达三田，气结三宝，功满三千。</p>
</blockquote>
<p>性命双修积精气</p>
<p>黄童妙音难可闻</p>
<blockquote>
<p>黄庭上有，赤宅灵明，光光相射，各听无声。</p>
</blockquote>
<p>玉书绛简赤丹文</p>
<blockquote>
<p>神篆金简，奏圣灵文，有功无妄，行满腾云。</p>
</blockquote>
<p>字曰真人巾金巾</p>
<blockquote>
<p>至理金真，华阳妙巾，六铢光显，二八金身。</p>
</blockquote>
<p>负甲持符开七门</p>
<blockquote>
<p>元神护法，天降飞符，七门返照，升入仙都。</p>
</blockquote>
<p>火兵符图备灵关</p>
<blockquote>
<p>强兵善胜，常在丙壬，内雄不出，外贼无侵。</p>
</blockquote>
<p>前昂后卑高下陈</p>
<blockquote>
<p>要先必后，欲下而高，海心万丈，涤藏巨鳖。</p>
</blockquote>
<p>执剑百丈舞灵幡</p>
<blockquote>
<p>臣灵神剑，慧刃如锋，混元海内，活捉蛟龙。</p>
</blockquote>
<p>玉书绛简赤丹文</p>
<blockquote>
<p>神篆金简，奏圣灵文，有功无妄，行满腾云。</p>
</blockquote>
<p>十绝盘空扇纷纭</p>
<blockquote>
<p>十极之中，银盘无缺。羽扇纷纭，晴空皎洁。</p>
</blockquote>
<p>火铃冠霄队落烟</p>
<blockquote>
<p>九天神凤，清声火铃，百禽队队，从似飞星。</p>
</blockquote>
<p>安在黄阙两眉间</p>
<blockquote>
<p>眉间毫象，应显灵通，金容玉体，光耀中宫。</p>
</blockquote>
<p>此非枝叶实是根</p>
<blockquote>
<p>春夏万木，壮极则衰，深根至性，潜隐无隳。</p>
</blockquote>
<h3 id="紫清章第二十九">紫清章第二十九</h3>
<p>紫清上皇大道君</p>
<blockquote>
<p>中天至圣，上达三清，人天了道，真朝玉京。</p>
</blockquote>
<p>太玄太和侠侍端</p>
<blockquote>
<p>上帝天皇，中华帝王。侍尊近贵，万代名扬。</p>
</blockquote>
<p>化生万物使我仙</p>
<blockquote>
<p>自然妙道，无中有灵，阴阳相贯，万化生成。</p>
</blockquote>
<p>飞升十天驾玉轮</p>
<blockquote>
<p>太阳之君，飕驾玉轮，碧虚明彻，万里无云。</p>
</blockquote>
<p>昼夜七日思勿眠</p>
<blockquote>
<p>七曜通神，昼夜昆仑，阳纯无梦，号曰真人。</p>
</blockquote>
<p>神足不思睡</p>
<p>子能行此可长存</p>
<blockquote>
<p>默行天道，性命长存。古今兴废，岂可言论。</p>
</blockquote>
<p>积功成炼非自然</p>
<blockquote>
<p>自然灵耀，空舞胎仙，抽添沐浴，全赖周天。</p>
</blockquote>
<p>是由精诚亦由专</p>
<blockquote>
<p>因师奥旨，道上精勤，圣功全德，物外良因。</p>
</blockquote>
<p>精诚所致</p>
<p>内守坚固真之真</p>
<blockquote>
<p>忘言守道，弃物全真，慧明中显，无相真形。</p>
</blockquote>
<p>虚中恬淡自致神</p>
<blockquote>
<p>至神无形，与道合真，碧霄云外，明耀常新。</p>
</blockquote>
<h3 id="百谷章第三十">百谷章第三十</h3>
<p>百谷之实土地精</p>
<blockquote>
<p>百谷阴精，实腹通灵，九阳烹炼，变化真形。</p>
</blockquote>
<p>五味外美邪魔腥</p>
<blockquote>
<p>意远腥擅，真通道味。天降霞浆，重楼一醉。</p>
</blockquote>
<p>臭乱神明胎气零</p>
<blockquote>
<p>杀害群生，臭浊养形，昏神丧慧，业报非轻。</p>
</blockquote>
<p>那从返老却还婴</p>
<blockquote>
<p>皓然太上，玉貌如婴，神明万化，显达西升。</p>
</blockquote>
<p>三魂惚惚魄糜倾</p>
<blockquote>
<p>汞铅颠倒，水火相交，丹炉阳焰，炼成白膏。</p>
</blockquote>
<p>何不食气太和精</p>
<blockquote>
<p>九阳照体，白觉神灵，夜明光照，北海龟精。</p>
</blockquote>
<p>故能不死入黄宁</p>
<blockquote>
<p>用慧明真，实相无形，先天妙景，隐在黄庭。</p>
</blockquote>
<p>气足不思食</p>
<h3 id="心典章第三十一">心典章第三十一</h3>
<p>心典一体五脏王</p>
<blockquote>
<p>悟一惺苏，探得蟠桃，山头显现，物外知交。</p>
</blockquote>
<p>动静念之道德行</p>
<blockquote>
<p>眼迸万珠，戊己千拜。六贼须归，阴阳交泰。</p>
</blockquote>
<p>清洁善气自明光</p>
<blockquote>
<p>绝利忘名，恩牢跳出，坦荡无忧，始明悟一。</p>
</blockquote>
<p>坐起吾俱共栋梁</p>
<blockquote>
<p>大物谦下，欲后必先，处洼得盈，能曲道全。</p>
</blockquote>
<p>昼日耀景暮闭藏</p>
<blockquote>
<p>三阳照耀，内景佳祥，神通法象，百怪潜藏。</p>
</blockquote>
<p>通利华精调阴阳</p>
<blockquote>
<p>肾海精金，昆山美玉，盈满中宫，真人洪福。</p>
</blockquote>
<h3 id="经历章第三十二">经历章第三十二</h3>
<p>经历六合隐卯酉</p>
<blockquote>
<p>周天六度，阴阳相合。倒颠卯酉，逆顺庚甲。</p>
</blockquote>
<p>两肾之神主延寿</p>
<blockquote>
<p>命宫两道，上接泥丸，清神爽气，昼夜真欢。</p>
</blockquote>
<p>转降适斗藏初九</p>
<blockquote>
<p>运转参星，照侵北斗，一阳起火，妙通九九。</p>
</blockquote>
<p>知雄守雌可无老</p>
<blockquote>
<p>玄门牝户，开阖明悟，既达圣机，真师来度。</p>
</blockquote>
<p>知白见黑急坐守</p>
<blockquote>
<p>澄光显黑，神明眼碧，内视通天，妙观太极。</p>
</blockquote>
<h3 id="肝气章第三十三">肝气章第三十三</h3>
<p>肝气郁勃清且长</p>
<blockquote>
<p>甲方宝树，枝耸根邃，上接三天，下侵九地。</p>
</blockquote>
<p>罗列六腑生三光</p>
<blockquote>
<p>调和六腑，内运三光，神明霞彩，永占清凉。</p>
</blockquote>
<p>心精意专内不倾</p>
<blockquote>
<p>神清意泯，虚无自然，不空不色，圣妙心传。</p>
</blockquote>
<p>上合三焦下玉浆</p>
<blockquote>
<p>贪嗔痴灭，至性彰昭，黄芽袅袅，玉液频浇。</p>
</blockquote>
<p>玄液云行去臭香</p>
<blockquote>
<p>洗心涤垢，垢尽光生，圆明应物，光耀无情。</p>
</blockquote>
<p>治荡发齿炼五方</p>
<blockquote>
<p>理发万通，神开金口，妙发无衰，金齿不朽。</p>
</blockquote>
<p>取津玄膺入明堂</p>
<blockquote>
<p>异景堂中，内隐深渊。澄清照躯，号曰龙泉。</p>
</blockquote>
<p>下溉喉咙神明通</p>
<blockquote>
<p>上涌灵泉，胎神沐浴，法体清澄，自然真福。</p>
</blockquote>
<p>坐侍华盖游贵京</p>
<blockquote>
<p>含元咫尺，通明水晶，朱雀玄武，密护神京。</p>
</blockquote>
<p>飘讽三帝席清凉</p>
<blockquote>
<p>三皇之始，有道为王，无争善胜，岂用刀枪。</p>
</blockquote>
<p>五色云气纷青葱</p>
<blockquote>
<p>顺光芝草，逆气青葱，芝香葱臭，道俗岂同。</p>
</blockquote>
<p>闭目内盼自相望</p>
<blockquote>
<p>凤眼龟睛，中华相望，离坎交宫，德明无上。</p>
</blockquote>
<p>使心诸神还相崇</p>
<blockquote>
<p>道妙虚心，炼玉烹金，性通天意，神鬼皆钦。</p>
</blockquote>
<p>七玄英华开命门</p>
<blockquote>
<p>七珠返照，内视天真，龟吸霞彩，走上昆仑。</p>
</blockquote>
<p>通利天道存玄根</p>
<blockquote>
<p>内返阳天，气结灵铅，大丹光头，三岛真仙。</p>
</blockquote>
<p>百二十年犹可还</p>
<blockquote>
<p>百二长安，蟾宫明彻，七返明元，九还丹结。</p>
</blockquote>
<p>过此守道诚独难</p>
<blockquote>
<p>万景之中，心意如山，顿明开悟，独立非难。</p>
</blockquote>
<p>唯待九转八琼丹</p>
<blockquote>
<p>八仙物外，常伴红霞，神丹九转，蓬岛为家。</p>
</blockquote>
<p>要复精思存七元</p>
<blockquote>
<p>贤达精思，圣智无虑，圣贤出世，几人遭遇。</p>
</blockquote>
<p>日月之华救老残</p>
<blockquote>
<p>月满无亏，日耀古坛，太虚之内，永结神丹。</p>
</blockquote>
<p>肝气周流终无端</p>
<blockquote>
<p>东方甲乙，明朝赤帝，玉户常开，金关自闭。</p>
</blockquote>
<h3 id="肺之章第三十四">肺之章第三十四</h3>
<p>肺之为气三焦起</p>
<blockquote>
<p>三魂既清，三毒尽灭，善探黄芽，真收白雪。</p>
</blockquote>
<p>阴阳之始，玄含黄芽</p>
<p>虚室生白，谓之白雪</p>
<p>视听幽冥候童子</p>
<blockquote>
<p>慧明恍惚，内听潺湲。玉童来报，功满三田。</p>
</blockquote>
<p>调理五华精发齿</p>
<blockquote>
<p>太和之中，玉女金童，披襟散发，各显神通。</p>
</blockquote>
<p>三十六咽玉池裹</p>
<blockquote>
<p>重明九九，九气三通，阳神聚会，霞友云朋。</p>
</blockquote>
<p>开通百脉血液始</p>
<blockquote>
<p>性通阳脉，精化为胎，形神俱妙，永住蓬莱。</p>
</blockquote>
<p>颜色生光金玉泽</p>
<blockquote>
<p>豆初灵显，内宝盈中，太极妙有，至行真功。</p>
</blockquote>
<p>齿坚发黑不知白</p>
<blockquote>
<p>叩齿神通，皓发幽冥，内容不老，无影真形。</p>
</blockquote>
<p>存此真神勿落落</p>
<blockquote>
<p>有形有尽，无物常存，既明真道，妙慧通神。</p>
</blockquote>
<p>当忆此宫有座席</p>
<blockquote>
<p>上清宫畔，九夏炎炎，响泉怪竹，座席冰簟。</p>
</blockquote>
<p>众神合会转相索</p>
<blockquote>
<p>千神聚会，同赴天坛，临风对月，自在清闲。</p>
</blockquote>
<h3 id="隐藏章第三十五">隐藏章第三十五</h3>
<p>隐藏羽盖看天舍</p>
<blockquote>
<p>内隐祥辉，结成华盖，羽化真人，九霄之外。</p>
</blockquote>
<p>朝拜太阳乐相呼</p>
<blockquote>
<p>黄庭真景，蓬鸟相邻，婴儿姹女，跨凤朝真。</p>
</blockquote>
<p>明神八威正辟邪</p>
<blockquote>
<p>气结神灵，威仪阅静，法眼通天，辟邪归正。</p>
</blockquote>
<p>脾神还归是胃家</p>
<blockquote>
<p>土谷盈仓，脾还胃根，神明九眼，上显三光。</p>
</blockquote>
<p>耽养灵根不复枯</p>
<blockquote>
<p>至静归真，保命常存，神明慧朗，照耀昆仑。</p>
</blockquote>
<p>闭塞命门保玉都</p>
<blockquote>
<p>既明门阖，汞铅相合，七宝玲珑，化成宝塔。</p>
</blockquote>
<p>万神方昨寿有馀</p>
<blockquote>
<p>七宝坛上，众圣非无，焚香酌酒，洪禧有馀。</p>
</blockquote>
<p>是谓脾建在中宫</p>
<blockquote>
<p>忘言妙理，黄老中明，炼神合道，永住蓬瀛。</p>
</blockquote>
<p>五脏六腑神明主</p>
<blockquote>
<p>寸宅神光，五行之主，实腹存三，真通六腑。</p>
</blockquote>
<p>上合天门入明堂</p>
<blockquote>
<p>天门阐开，金关锁闭，内有神尊，□仙聚会。</p>
</blockquote>
<p>守雌存雄顶三光</p>
<blockquote>
<p>酉上金乌，卯中玉兔，两耀交光，万神光聚。</p>
</blockquote>
<p>外方内圆神在中</p>
<blockquote>
<p>神明一圆，妙达先天，居尘不染，火裹生莲。</p>
</blockquote>
<p>通利血脉五脏丰</p>
<blockquote>
<p>三耀和冲，五脏神丰，珠如黍米，光遍虚空。</p>
</blockquote>
<p>骨青筋赤髓如霜</p>
<blockquote>
<p>神清体健，骨坚髓实，六贼难存，三尸自出。</p>
</blockquote>
<p>脾救七窍去不祥</p>
<blockquote>
<p>清志如山，内汞长安，大罗圣降，常赴天坛。</p>
</blockquote>
<p>日月列布设阴阳</p>
<blockquote>
<p>万化生成，皆禀阴阳，照临法界，日月之光。</p>
</blockquote>
<p>两神相会化玉浆</p>
<blockquote>
<p>内神精光，外容形影。明真悟假，六铢频整。</p>
</blockquote>
<p>淡然无味天人粮</p>
<blockquote>
<p>恬淡灵泉，能济饥渴，洁尽凡情，自然了达。</p>
</blockquote>
<p>子丹进馔肴正黄</p>
<blockquote>
<p>玉体金容，黄庭内看，渴饮琼浆，饥餐珍馔。</p>
</blockquote>
<p>乃曰琅膏及玉霜</p>
<blockquote>
<p>炼成玉膏，修就金汞，龟吸夜光，蛇穿七孔。</p>
</blockquote>
<p>太上隐环八素琼</p>
<blockquote>
<p>珠数金声，九九隐环，至神内系，一撞三关。</p>
</blockquote>
<p>溉益八液肾受精</p>
<blockquote>
<p>八渠琼水，浇溉灵芽，炎收白雪，可称仙家。</p>
</blockquote>
<p>伏于太阴见我形</p>
<blockquote>
<p>天如秋水，夜显圆光，真无挂染，性月昭彰。</p>
</blockquote>
<p>扬风三玄出始青</p>
<blockquote>
<p>道玄观天，天玄明象，象玄通真，真元坦荡。</p>
</blockquote>
<p>恍惚之间至清灵</p>
<blockquote>
<p>微妙祥明，慧视无形，用之可妙，恍惚通灵。</p>
</blockquote>
<p>戏于飙台见赤生</p>
<blockquote>
<p>婴弄风飙，汞结阴消，闲来赤凤，唯上青霄。</p>
</blockquote>
<p>逸域熙真养华荣</p>
<blockquote>
<p>一棹神舟，三岛瀛洲，回观世梦，吟笑无休。</p>
</blockquote>
<p>内盼沉默炼五形</p>
<blockquote>
<p>华胥异景，至性观天，三阳相会，二气朝元。</p>
</blockquote>
<p>三气徘徊得神明</p>
<blockquote>
<p>三耀明真，其用不勤，神仙也厌，世事纷纷。</p>
</blockquote>
<p>隐龙遁芝云琅英</p>
<blockquote>
<p>仙擎宝芝，引虎调龙，行圆出世，妙隐三峰。</p>
</blockquote>
<p>可以充饥使万灵</p>
<blockquote>
<p>勤服灵芝，道养婴儿，元神唯显，内礼真师。</p>
</blockquote>
<p>灵芝在身，不在远山</p>
<p>上盖玄玄下虎章</p>
<blockquote>
<p>祥烟成盖，至性澄观，龙蟠元海，虎绕灵山。</p>
</blockquote>
<h3 id="沐浴章第三十六">沐浴章第三十六</h3>
<p>沐浴盛洁弃肥薰</p>
<blockquote>
<p>洗开道眼，体挂铢衣，水云信任，不羡轻肥。</p>
</blockquote>
<p>入室东向诵玉篇</p>
<blockquote>
<p>闲居宫室，至德真一，悟彻千经，忘言了毕。</p>
</blockquote>
<p>约得万遍义自鲜</p>
<blockquote>
<p>玉诀金声，万遍通灵，功成九转，跨鹤飞升。</p>
</blockquote>
<p>散发无欲以长存</p>
<blockquote>
<p>真心坦荡，放旷林泉，玉壶之内，别有阳天。</p>
</blockquote>
<p>五味皆去正气还</p>
<blockquote>
<p>意远肥甘，自通道味，内养元神，冲和一气。</p>
</blockquote>
<p>夷心寂闷勿烦冤</p>
<blockquote>
<p>绝虑忘言，自然大定，住世居山，内无动静。</p>
</blockquote>
<p>过数已毕体神精</p>
<blockquote>
<p>日往月来，阴阳有数，道显神明，全凭开悟。</p>
</blockquote>
<p>黃华玉女告子情</p>
<blockquote>
<p>黄婆匹配，婴姹团圆，静清祥耀，产个胎仙。</p>
</blockquote>
<p>真人既至使六丁</p>
<blockquote>
<p>力士天丁，长护真灵，阴魔奔散，阳耀成形。</p>
</blockquote>
<p>即受隐芝大洞经</p>
<blockquote>
<p>真仙之授，太上之经，人间阐度，悟者超升。</p>
</blockquote>
<p>十读四拜朝太上</p>
<blockquote>
<p>十极诵经，四方礼拜，贤圣虚空，众生苦海。</p>
</blockquote>
<p>先谒太帝后北向</p>
<blockquote>
<p>后有金真，来朝大帝，蓬岛瀛洲，群仙列位。</p>
</blockquote>
<p>黃庭內经玉书畅</p>
<blockquote>
<p>黄庭圣降，玉诀真经，理明万化，妙道无形。</p>
</blockquote>
<p>授者曰师受者盟</p>
<blockquote>
<p>默传圣道，玄祖盟约，圣达顿明，贤悟渐博。</p>
</blockquote>
<p>云锦凤罗金纽缠</p>
<blockquote>
<p>仙裳体挂，凤绕龙蟠，金缠九九，降阙清欢。</p>
</blockquote>
<p>以代割发肌肤全</p>
<blockquote>
<p>太上古貌，玉体水肤，颜如童稚，皓发眉齐。</p>
</blockquote>
<p>携手登山歃液丹</p>
<blockquote>
<p>炼成七返，修就九还，形神妙达，霞友登山。</p>
</blockquote>
<p>金书玉景乃可宣</p>
<blockquote>
<p>圣人金诀，妙达真景，云散天青，蟾光如镜。</p>
</blockquote>
<p>传得可授告三官</p>
<blockquote>
<p>三元功毕，上达三官，真同圣意，名列仙班。</p>
</blockquote>
<p>勿令七祖受冥患</p>
<blockquote>
<p>出家返道，七祖冥愆，一子了道，玄祖生天。</p>
</blockquote>
<p>太上微言致神仙</p>
<blockquote>
<p>神通万法，大达希夷，无为德诀，暗合天机。</p>
</blockquote>
<p>不死之道此真文</p>
<blockquote>
<p>碧霄至圣，今古常新，母养赤子，不死之门。</p>
</blockquote>
<p>要在<code>母养赤子</code></p>
<p><a href="https://jesselau.com/huangting/">https://jesselau.com/huangting/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
