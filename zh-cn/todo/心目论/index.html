<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>心目论 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="人之所生者神，所托者形。 方寸之中，实曰灵府。 静则神生而形和，躁则神劳而形毙。 深根宁极，可以修其性情哉！ 然动神者心，乱心者目，失真离本，莫甚于" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E5%BF%83%E7%9B%AE%E8%AE%BA/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="心目论" />
<meta property="og:description" content="人之所生者神，所托者形。 方寸之中，实曰灵府。 静则神生而形和，躁则神劳而形毙。 深根宁极，可以修其性情哉！ 然动神者心，乱心者目，失真离本，莫甚于" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E5%BF%83%E7%9B%AE%E8%AE%BA/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="心目论">
<meta itemprop="description" content="人之所生者神，所托者形。 方寸之中，实曰灵府。 静则神生而形和，躁则神劳而形毙。 深根宁极，可以修其性情哉！ 然动神者心，乱心者目，失真离本，莫甚于"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="1441">
<meta itemprop="keywords" content="心目论,丹道," /><meta name="twitter:card" content="summary"/>
<meta name="twitter:title" content="心目论"/>
<meta name="twitter:description" content="人之所生者神，所托者形。 方寸之中，实曰灵府。 静则神生而形和，躁则神劳而形毙。 深根宁极，可以修其性情哉！ 然动神者心，乱心者目，失真离本，莫甚于"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E5%BF%83%E7%9B%AE%E8%AE%BA/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E5%BF%83%E7%9B%AE%E8%AE%BA/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <p>人之所生者神，所托者形。
方寸之中，实曰灵府。
<em>静则神生而形和，躁则神劳而形毙。</em>
深根宁极，可以修其性情哉！
然动神者心，乱心者目，失真离本，莫甚于兹。
故假心目而发论，庶几于遣滞清神而已。
且曰心希无为，而目乱之。
乃让目曰：
「予欲忘情而隐逸，率性而希夷。
偃乎太和之宇，行乎四达之逵。
出乎生死之域，入乎神明之极，乘混沌以遐逝，与汗漫而无际。
何为吾方止，若且视，吾方清，若且营，览万象以汨予之正，悦美色以沦予之精。
底我邈邈于无见，熙熙于流眄，摇荡于春台，悲凉于秋甸。
凝燕壤以情竦，望吴门而发变，瞻楚国以永怀，俯齐郊而泣恋。
系庶念之为感，皆寸眸之所眩。
虽身耽美饰，口欲厚昧，耳欢好音，鼻悦芳气，动予之甚，皆尔之谓。
故为我之尢，职尔之由。
非尔之怼，而谁之仇乎？」</p>
<p>目乃忿然而应之曰：
「子不闻一人御域，九有承式，理由上正，乱非下忒，故尧俗可封，桀众可殛。
彼殊方而异类，犹咸顺乎帝则，统形之主，心为灵府，逆则予舍，顺则予取，嘉祥以之招，悔吝以之聚。
<em>故君人者制理于未乱，存道者克念于未散，安有四海分崩，而后伐叛，五情播越，而能贞观者乎？</em>
曷不息尔之机，全尔之微？
而乃辨之以物我，照之以是非，欣其荣，戚其辱，畅于有余，悲于不足，风举云逝，星奔电倏，纷纶鼓舞，以激所欲。
既汨其真而混其神，乖天心而悖天均，焉得不溺于造物之景，迷于自然之律哉！
故俾予于役，应尔之适，既婴斯垢，反以我为咎。
嗟乎嗟乎！何弊之有？」</p>
<p>心乃愀然久焉。
复谓目曰：
「顾予与尔，谁明其旨？
何隐见之隔，而元同若此？
既庶物之为患，今将择其所履，相与超尘烦之疆，陟清寂之乡，餐颢气，吸晨光，咀瑶华，漱琼浆。
斯将期灵化于羽翼，出云霞而翱翔，上升三清，下绝八荒，托松乔以结友，偕天地以为常。
何毁誉之能及？
何取舍之足忘？
谅予图以若兹，其告尔以否臧。」</p>
<p>目曰：
「近之矣！
犹未为至。
<em>若然者，所谓欲静而躁随，辞埃而滓袭，闇乎反本之用，方邈然而独立。</em>
夫希夷之体也，卷之无内，舒之无外，寥廓无涯，杳冥无对。
独捐兹而取彼，故得小而遣大，忘息阴以灭影，亦何逃于利害？
<em>伊虚室之生白，方道德之所载，绝人谋于未兆，乃天理之自会。</em>
故元元挫锐以观妙，文宣废心而用形，轩帝得之于罔象，广成契之于杳冥，颜回坐忘以大通，庄生相天而能精，历众圣以稽德，非智谋之是营，盖水息澜而映澈，尘不止而鉴明，未违世以高举，亦方寸之所宁。
故能泊然而常处，感通而斯出，不光而曜，不秘而密。
冥始终而谁异？
与万物其为一，因而靡得，是以罔失，诚踵武于坦涂，可常保于元吉。
若弃中而务表，乃微往而不窒，其故何哉？
<em>水积而龙蟠，林丰而兽居，神栖于空洞，道集于元虚，苟不刳其所有，焉能契其所无。</em>
非夫忘形静寂，瑕滓镜涤。
元关自朗，幽键已辟，曷可度于无累焉？
不然，安得驾八景，升九霄，睹金阙之煌煌，步紫庭之寥寥，同浩劫之罔极，以万椿为一朝。」</p>
<p>予心于是<em>释然于众虑，凝澹于前豫，澄之而徐清，用之而不遽</em>，致谢于目曰：
「幸我以善道，宏我以至言，觉我以大梦，启我以重元。
升我以真阶，纳我以妙门，纵我于广漠之野，游我于无穷之源。
<em>既匪群而匪独，亦奚静而奚喧，协至乐之恒适，抱真精而永存，遣之而无遣，深之而又深，通乎造化之祖，达乎乾坤之心。</em>
使我空欲视于目盲之外，塞将见于元黄之林，睹有而如见空寂，闻韶而若听谷音，与自然而作侣，将无欲以为朋。
免驱驰于帝主，保后天之所能，窒欲于未兆，解纷于未扰。
<em>忘天壤之为大，忽秋毫之为小。</em>
处寂寞而闻和，潜混溟而见晓，应物于循环，含光而闭关.
飘风震海，迅雷破山，滔天焚泽，而我自闲。
彼行止与语默，曾何庸思于其间哉！」</p>
<p><a href="https://jesselau.com/xinmulun/">https://jesselau.com/xinmulun/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
