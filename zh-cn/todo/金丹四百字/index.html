<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>金丹四百字 - Om</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="om" /><meta name="description" content="静中思及昨日先天金丹大道玄奥口诀所言天地有戊己之时，吾身中戊己亦有，然而所言甚略，未说何时为天地有戊己之时，若依时辰八字来推算，又纯属后天干" /><meta name="keywords" content="Om, 嗡" />






<meta name="generator" content="Hugo 0.92.2 with theme even" />


<link rel="canonical" href="https://siteofen.github.io/zh-cn/todo/%E9%87%91%E4%B8%B9%E5%9B%9B%E7%99%BE%E5%AD%97/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f92fd13721ddf72129410fd8250e73152cc6f2438082b6c0208dc24ee7c13fc4.css" rel="stylesheet">
<link rel="stylesheet" href="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.css" integrity="sha256-7TyXnr2YU040zfSP+rEcz29ggW4j56/ujTPwjMzyqFY=" crossorigin="anonymous">


<meta property="og:title" content="金丹四百字" />
<meta property="og:description" content="静中思及昨日先天金丹大道玄奥口诀所言天地有戊己之时，吾身中戊己亦有，然而所言甚略，未说何时为天地有戊己之时，若依时辰八字来推算，又纯属后天干" />
<meta property="og:type" content="article" />
<meta property="og:url" content="https://siteofen.github.io/zh-cn/todo/%E9%87%91%E4%B8%B9%E5%9B%9B%E7%99%BE%E5%AD%97/" /><meta property="article:section" content="todo" />
<meta property="article:published_time" content="2022-02-23T20:06:41-05:00" />
<meta property="article:modified_time" content="2022-02-23T20:06:41-05:00" /><meta property="og:site_name" content="Om" />

<meta itemprop="name" content="金丹四百字">
<meta itemprop="description" content="静中思及昨日先天金丹大道玄奥口诀所言天地有戊己之时，吾身中戊己亦有，然而所言甚略，未说何时为天地有戊己之时，若依时辰八字来推算，又纯属后天干"><meta itemprop="datePublished" content="2022-02-23T20:06:41-05:00" />
<meta itemprop="dateModified" content="2022-02-23T20:06:41-05:00" />
<meta itemprop="wordCount" content="5107">
<meta itemprop="keywords" content="金丹四百字,丹道," /><meta name="twitter:card" content="summary"/>
<meta name="twitter:title" content="金丹四百字"/>
<meta name="twitter:description" content="静中思及昨日先天金丹大道玄奥口诀所言天地有戊己之时，吾身中戊己亦有，然而所言甚略，未说何时为天地有戊己之时，若依时辰八字来推算，又纯属后天干"/>

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->


<script async src="//busuanzi.ibruce.info/busuanzi/2.3/busuanzi.pure.mini.js"></script>

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/zh-cn/" class="logo">Om</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/zh-cn/">
        <li class="mobile-menu-item">主页</li>
      </a><a href="/zh-cn/post/">
        <li class="mobile-menu-item">目录</li>
      </a><a href="/zh-cn/categories/%E4%BD%9B/">
        <li class="mobile-menu-item">佛</li>
      </a><a href="/zh-cn/categories/%E9%81%93/">
        <li class="mobile-menu-item">道</li>
      </a><a href="/zh-cn/tags/">
        <li class="mobile-menu-item">标签</li>
      </a><a href="/zh-cn/categories/">
        <li class="mobile-menu-item">分类</li>
      </a>
  </ul>

  

  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E5%9B%9B%E7%99%BE%E5%AD%97/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/zh-cn/" class="logo">Om</a>
</div>



  <div class="language-selector">
    <ul class="languages-list">
      
        
        

        <li class="language-item active">
          
            <a href="https://siteofen.github.io/zh-cn/todo/%E9%87%91%E4%B8%B9%E5%9B%9B%E7%99%BE%E5%AD%97/">中文</a>
          
        </li>
      
        
        

        <li class="language-item ">
          
            <a href="https://siteofen.github.io/en/">En</a>
          
        </li>
      
    </ul>
  </div>



<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/zh-cn/">主页</a>
      </li><li class="menu-item">
        <a class="menu-item-link" href="/zh-cn/post/">目录</a>
      </li><li class="menu-item">
        <a class="menu-item-link" href="/zh-cn/categories/%E4%BD%9B/">佛</a>
      </li><li class="menu-item">
        <a class="menu-item-link" href="/zh-cn/categories/%E9%81%93/">道</a>
      </li><li class="menu-item">
        <a class="menu-item-link" href="/zh-cn/tags/">标签</a>
      </li><li class="menu-item">
        <a class="menu-item-link" href="/zh-cn/categories/">分类</a>
      </li>
  </ul>
</nav>

    </header>

    <main id="main" class="main">
      <div class="content-wrapper">
        <div id="content" class="content">
          <article class="post">
  <div class="post-content">
    <blockquote>
<p>静中思及昨日<a href="https://jesselau.com/xiantian/">先天金丹大道玄奥口诀</a>所言<code>天地有戊己之时，吾身中戊己亦有</code>，然而所言甚略，未说何时为<code>天地有戊己之时</code>，若依时辰八字来推算，又纯属后天干支。</p>
<p>忽然念及归根曰静，是谓复命。乃天地为清静时即有戊己，故但采天朗气清之时进火可矣。<code>日月丽天，群阴慑服</code>，此之谓也。</p>
</blockquote>
<h2 id="金丹四百字并序">金丹四百字并序</h2>
<p>天台紫阳真人张平叔撰</p>
<p>旴江蕴空居士黄自如注</p>
<p>七返九还金液大丹者，七乃火数，九乃金数，以火炼金，返本还源，谓之金丹也。
以身心分上下两弦，以神气别冬夏二至，以形神契坎离二卦。
以东魂之木，西魄之金，南神之火，北精之水，中意之土，是为攒簇五行。
以含眼光，凝耳韵，调鼻息，缄舌气，是为和合四象。
以眼不视而魂在肝，耳不闻而精在肾，舌不声而神在心，鼻不香而魄在肺，四肢不动而意在脾，故名曰五气朝元。
以精化为气，以气化为神，以神化为虚，故名曰三花聚顶。
以魂在肝而不从眼漏，魄在肺而不从鼻漏，神在心而不从口漏，精在肾而不从耳漏，意在脾而不从四肢孔窍漏，故曰无漏。
精、神、魂、魄、意相与混融，化为一气，不可见闻，亦无名状，故曰虚无。
炼精者，炼元精，非淫佚所感之精。
炼气者，炼元气，非口鼻呼吸之气。
炼神者，炼元神，非心意念虑之神。
故此神、气、精者，与天地同其根，与万物同其体，得之则生，失之则死。
以阳火炼之，则化成阳气。以阴符养之，则化成阴精。
故曰见之不可用，用之不可见。
身者，心之宅；心者，身之主。心之猖狂如龙，身之狞恶如虎。身中有一点真阳之气，心中有一点真阴之精，故曰二物。
心属乾，身属坤，故曰乾坤鼎器。
阳气属离，阴精属坎，故曰乌兔、药物。
抱一守中，炼元养素，故曰采先天混元之气。
朝屯暮蒙，昼午夜子，故曰行周天之火候。
木液旺在卯，金精旺在酉，故当沐浴。
震男饮西酒，兑女攀北花，巽风吹起六阳坤土藏蓄之数，故当抽添。
夫采药之初也，动乾坤之橐龠，取离坎之刀圭。
初时如云满千山，次则如月涵万水，自然如龟蛇之交合，马牛之步骤。
殊不知龙争魂，虎争魄，乌战精，兔战神，恍惚之中见真铅，杏冥之内有真汞。
以黄婆媒合，守在中宫，铅见火则飞，汞见火则走，遂以无为油和之，复以无名璞镇之，铅归坤宫，汞归乾位，真土混合，含光默默。
火数盛则燥，水铢多则滥，火之燥，水之滥，不可以不调匀，故有斤两法度。
修炼至此，泥丸风生，绛宫月明，丹田火炽，谷海波澄，夹脊如车轮，四肢如山石，毛窍如浴之方起，骨脉如睡之正酣，精神如夫妇欢合，魂魄如子母留恋，此乃真境界也，非譬喻也。
以法度炼之，则聚而不散。以斤两炼之，则结而愈坚。
魂藏魄灭，精结神凝，一意冲和，肌肤爽透，随日随时，渐凝渐聚，无质生质，结成圣胎。
夫一年，十有二月也。一月，三十日也。一日，百刻也。一月总计三千刻，十月总计三万刻，行住坐卧，绵绵若存，胎气既凝，婴儿显相，玄珠成象，太乙含真，故此二万刻之中，可以夺天上三万年之数。何也？
一刻之工夫，自有一年之节候，所以二万刻，可以夺三万年之数也。
故一年十二月，总有三万六千之数。
虽愚昧小人行之，立跻圣地。
奈何百姓日用而不知也，元精丧也，元气竭也，元神离也，是以三万刻，刻刻要调和。
如有一刻差违，则药材消耗，火候亏缺，故曰毫发差殊不作丹也。
是宜刻刻用事，用之不劳，真气凝结，元神广大。
内则一年炼三万刻之丹，外则一身夺三万年之数。
大则一日结一万三千五百息之胎，小则十二时行八万四千里之气。
故曰夺天地一点之阳，采日月二轮之气，行真水于铅炉，运真火于汞鼎。
以铅见汞，名曰华池。以汞入铅，名曰神水。
不可执于无为，不可形于有作，不可泥于存想，不可着于持守，不可枯坐灰心，不可盲修瞎炼，惟恐不识药材出处，又恐不知火候法度。
要须知夫身中一窍，名曰玄牝，此窍者非心非肾，非口鼻也，非脾胃也，非谷道也，非膀胱也，非丹田也，非泥丸也。
能知此之一窍，则冬至在此矣，药物在此矣，火候亦在此矣，沐浴亦在此矣。结胎在此矣，脱体不在此矣。
夫此一窍，亦无边傍，更无内咎，乃神气之根，虚无之谷，在身中而求之，不可求于他也。
此之一窍，不可以私急为度，是必心传口授。
苟或不耳，皆妄为矣。
今作此《金丹四百字》，包含造化之根基，贯穿阴阳之骨髓，使炼丹之士，寻流而知源，舍妄以从真，不至乎忘本逐末也。
夫金丹于无中生有，养就婴儿，岂可泥象执文而溺于旁膜曲径。
然金丹之生于无也，又不可为顽空，常知此空乃是真空，无中不无乃真虚无。
今因马自然去讲此数语，汝其味之。</p>
<blockquote>
<p>修炼有成果的现象：<code>泥丸风生，绛宫月明，丹田火炽，谷海波澄，夹脊如车轮，四肢如山石，毛窍如浴之方起，骨脉如睡之正酣，精神如夫妇欢合，魂魄如子母留恋，此乃真境界也，非譬喻也</code>。</p>
</blockquote>
<blockquote>
<p>本人初中时自炼气功，有一晚或有此像，如入药镜所谓<code>得之者，常似醉。</code>彼时年少，气脉畅通。然见历不足，成年后着喜怒哀乐爱恶欲七情之邪及风寒暑湿饥饱劳逸八气之邪。</p>
</blockquote>
<blockquote>
<p>如今修炼性命，乃返元而已。本来如是。</p>
</blockquote>
<h3 id="马自然金丹口诀">马自然金丹口诀</h3>
<p>此序提及马自然，道藏中有一短篇马自然金丹口诀，一并贴于此处：</p>
<blockquote>
<p>玉液还丹人人有，有人会得身长久，
逢人莫说百般能，不遇明师难下手。
道人拜了千千个，只说行功并咽唾，
按摩导引及休粮，朝朝每日空打坐。
不知火候真消息，夜夜起来空费力。
摇筋摆骨至三更，使得浑身汗如水。
三十年来海上游，直至如今无地头，
访师求道寻妙诀，也只一个真气修。
又忧生又忧死，我共他人都如此，
六十四年都大休，吾遇海蟾为弟子，
向我耳边说一句，似饮菩提与甘露。
玄微妙诀无多言，只在眼前人不顾，
内有金丹十六两，送在西南坤地上。
谁知此物是还丹，只在泥丸宫裹养。
还丹还丹从此识，本在人身休外觅。
夜饮任著不嫌庞，饮食盛准无所益。
记说下手如中五，大笑交君不合口，
元来尽是这些儿，往往教人天下走。
莫非身外悟，息念合精神，元神若不散，至宝自长生。
二亲须配玉炉烟，造化无差合自然。
修士三同皈一室，须凭云雨共三田，
血是南边沙中水，水洋精散水底铅。
此个大罗天上法，教他相知是神仙。
大道玄玄遇者希，达人未肯说天机。
恐君不信玄妙法，试看园中杜接梨，
杜木接为胎就梨，一般根性换灵基。
眼前放著三条路，人人都有上天梯。
压沙求油是等闲，钻水取火也不难，
火裹生莲全小事，正法慈尊得遇难。
九转还丹第一功，得诀脱壳出凡笼，
是人都道你收得，光生身体面回童。
九转收得自家知，里明外暗合天机，
上下如同金世界，混合阴阳迳不迷。
不戴簪冠不剃头，俗中隐道放白牛，
庵口自有长生路，何与逍遥白玉楼。
道释本是俗根由，强戴簪冠强剃头，
人人出来装外像，个个不望里搜求。
铅汞鼎中居，烧成无价珠，都来两个字，了尽万般书。
有红有白有缘对，众人不肯明分付，
人人不认本根源，个个迷踪失来路。
来时不省去时迷，枉到人间走一回，
放著人间去采宝，合本合利都撇了。
识得一，万事毕，使得二，去处是，认得三，不索参，认得人，跳出尘。
收得赤金方，采得菩提子，运得昆仑风，长寿无生死。
九转还丹不计年，仙师出示世人传，
对天曾发弘誓愿，跳出凡笼便是仙。</p>
</blockquote>
<h3 id="金丹四百字">金丹四百字</h3>
<p>真土擒真铅，真铅制真汞。铅汞归真土，身心寂不动。</p>
<blockquote>
<p>解曰：真土者，身中之土也。铅汞者，身中之水火也。以土克水，则铅可擒矣。以水克火，则汞可制矣。铅水汞火皆为真土之擒制者何哉？盖缘身心俱合，寂然不动，而后土、水、木三者可以混融为一，此乃是采药物归炉鼎之内也。</p>
</blockquote>
<p>虚无发下雪，寂静发黄芽。玉炉火温温，鼎上飞紫霞。</p>
<blockquote>
<p>解曰：白雪须要虚空而生，以其无中生有。黄芽须待火养而生，以其火能生土。
正如天地之间，当子母之月，阳气未萌，是物泯于无也，则白雪自天而下。乃寅卯之月，阳气渐盛，是静中有动也，则黄芽自地而出矣。
白雪、黄芽既见发生，则玉炉之火但要温养，自然鼎上紫霞腾空而飞。若火太武，则冲散矣。</p>
</blockquote>
<p>华池莲花开，神水金波静。夜深月正明，天地一轮镜。</p>
<blockquote>
<p>解曰：华者，花也，花犹火也。神者，心也，心属火也。
金丹之要，在乎神水、华池，即是水火既济之理。
水中有波，莹然洁静，则火里生莲，自然开花矣。
若到夜半子时，一阳初动，其月正明，透体金光照见天地之间，如一轮之明镜。</p>
</blockquote>
<p>朱砂炼阳气，水银烹金精。金精与阳气，朱砂而水银。</p>
<blockquote>
<p>解曰：阳气者，身中一点真阳之气。金精者，心中一点真阴之精。以阳火炼之，则如朱砂。以阴符养之，则如水银。朱砂、水银，乃外物也。以外药而比内丹，神仙不得已而语矣。</p>
</blockquote>
<p>日魂玉兔脂，月魄金乌髓。捡来归鼎中，化作一泓水。</p>
<blockquote>
<p>解曰：魂主木，木能生火，故神者，魂藏之。魄主金，金能生水，故精者，魄藏之。苟能吸风以养神，吸气以养精，精神混合调和于鼎，内，则为一泓水。</p>
</blockquote>
<p>药物生玄窍，火候发阳炉。龙虎交会时，宝鼎产玄珠。</p>
<blockquote>
<p>解曰：药物者，乌肝、兔髓、红汞、黑铅也。皆生于玄窍之中，若能奋三昧之火发阳炉之内，则龙虎交会，炼金、木，生黄芽，而后产一粒之玄珠。</p>
</blockquote>
<p>此窍非凡物，乾坤共合成。名为神气穴，内有坎离精。</p>
<blockquote>
<p>解曰：玄牝之窍，非凡间物。未有此身，先有此窍。不在上，不在下，不在中间，所谓先天一窍是也。方其生身之物，乾父之精，坤母之血，相共合成。乃神气之穴，而藏水火之精。</p>
</blockquote>
<p>木汞一点红，金铅三斤黑。铅汞结丹砂，耿耿紫金色。</p>
<blockquote>
<p>解曰：红者，汞，色红，为一点。黑者，铅也，色黑，重三斤。金中之铅，木中之汞，两者凝结，便成丹头。更加九转火候，则其色如紫金。</p>
</blockquote>
<p>家园景物丽，风雨正春时。犁锄不废力，大地皆黄金。</p>
<blockquote>
<p>解曰：家园者，身中之真土也。景物者，身中之药物也。迨夫一阳来复之后，有风以吹之，有雨以润之。及至三阳交泰之时，虽犁锄不废其力，而大地皆黄芽自土中而迸出也。以黄金言之，取其黄芽之色如金也。</p>
</blockquote>
<p>真铅生于坎，其用在离宫。以黑而变红，一鼎云气浓。真汞产于离，其用却在坎。姹女过南园，手持玉橄榄。</p>
<blockquote>
<p>真铅者，北精之水，而上升于离宫。真汞者，南神之火，而下降于坎户。铅之与汞合而为一，近观则有红黑色，远看则如玉橄榄。姹女过南园而乘龙，婴儿往北地而骑虎。龙蟠金鼎，虎绕丹田，云从龙，风从虎，其一鼎之内蔼然云气之薰蒸矣。</p>
</blockquote>
<p>震兑非东西，坎离不南北。斗柄运周天，要人会攒簇。</p>
<blockquote>
<p>解曰：震、兑、坎、离，非凡间之东、西、南、北，乃天地之卦气也。正如斗柄之指月建，一日一周天。身中之起火，顷刻一周天。若不能攒簇五行，则何以同斗柄之运转。</p>
</blockquote>
<p>火候不用时，冬至不在子。乃其沐浴法，卯酉时虚比。</p>
<blockquote>
<p>解曰：大凡火候，非子时冬至、午时夏至也。及其沐浴，非卯时春分、酉时秋分也。人之一身才起火周天，自有抽添沐浴，非可拘泥于四时也。</p>
</blockquote>
<p>乌肝与兔髓，擒来归一处。一粒复一粒，从微而至著。</p>
<blockquote>
<p>解曰：乌肝者，日魂也。兔髓者，月魄也。擒制为一处，而以火炼之，日生一粒，如黍米大。自微至著，积铢而成两，三十日重三十八铢四象。三百日重三百八十四铢，方圆一寸而重一斤矣。</p>
</blockquote>
<p>混沌包虚空，虚空括三界。及寻其根源，一粒如黍大。</p>
<blockquote>
<p>解曰：夫混沌者，阴阳交媾也。乃是攒簇五行，合和四象，则量同虚空，而虚空可包矣。神游三界，而三界可括矣。推究其根源之所在，则起于玄牝之门，大如一粒之黍。</p>
</blockquote>
<p>天地交真液，日月合真精。会得坎离基，三界归一身。</p>
<blockquote>
<p>解曰：心液下降，肾液上升，则天地交真液矣。魂是乌之精，魄是兔之精，则日月合真精矣。若人晓得坎离交媾之基，则天门开，地户闭，日照昆仑，月生沧海，而三界在吾一身矣。</p>
</blockquote>
<p>龙从东海来，虎向西山起。两兽战一场，化作天地髓。</p>
<blockquote>
<p>解曰：震为青龙，来从东海。兑为白虎，起向西山。若使龙吟云起而下降，虎啸风生而上升，二兽相逢战于黄屋之前，则风云庆会，自混合为一块髓矣。</p>
</blockquote>
<p>金花开汞叶，玉蒂长铅枝。坎离不曾闲，乾坤今几时。</p>
<blockquote>
<p>解曰：金花者，金精也。上有金花，能开汞叶。玉蒂者，玉液也。下有玉蒂，能长铅枝。人能使坎离之运用不至闲散，则一刻之工夫，可夺天地一年之数，能要几多时候。</p>
</blockquote>
<p>沐浴防危险，抽添自谨持。都来三万刻，差失恐毫厘。</p>
<blockquote>
<p>解曰：沐浴乃超脱之法，七层宝塔，三级红楼，自下而升，要防危险。
抽添乃朝元之法，阳起子初，阴生午后，若不谨持终须失。
夫一日百刻也，一月三千刻，刻刻用事，用之不劳，则十月三万刻，可夺三万年之数。若毫发差殊，不作丹矣。</p>
</blockquote>
<p>夫妇交会时，洞房云雨作。一载生个儿，个个会骑鹤。</p>
<blockquote>
<p>解曰：坎宫婴儿，离宫姹女。若得黄婆媒合而结为夫妇，洞房交接，雨散云收，便成圣胎。及至一载生儿便跨鹤，自泥丸宫出矣。夫十个月怀胎，两个月沐浴，共成一载矣。</p>
</blockquote>
<h3 id="自如序">自如序</h3>
<p>《阴符》三百字，或者病其简。《道德》五千言，或者病其繁。
圣人著书，乌可轻议。简者非简也，芥子纳须弥。繁者非繁也，大海容百川。
自黄老之心学不传，寥寥数千年间，有伯阳以导其流，有锺吕以扬其波。
惟我国朝张紫阳真人《金丹四百字》，包含造化之根基，贯穿阴阳之骨髓，乃入道之阶梯，是修真之径路。言虽不多，意已独至。
三复再思，自为注解。
人或难之曰：何以谓之金丹。
余答曰：丹者，人人本具，个个圆成。若能以七返之火，炼九还之金，则丹之道成矣。
先达者得兔忘蹄，后学者画蛇添足。明眼人难瞒，毋吝点化云。
淳祐改元岁次辛丑，纯阳月纯阴日，旴江城西蕴空居士黄自如序。</p>
<hr>
<p><a href="https://jesselau.com/jindan400/">https://jesselau.com/jindan400/</a></p>

  </div>
</article>
        </div>
        

  

  

      </div>
    </main>

    <footer id="footer" class="footer">
      <div class="social-links">
      <a href="mailto:your@email.com" class="iconfont icon-email" title="email"></a>
      <a href="http://localhost:1313" class="iconfont icon-stack-overflow" title="stack-overflow"></a>
  <a href="https://siteofen.github.io/zh-cn/index.xml" type="application/rss+xml" class="iconfont icon-rss" title="rss"></a>
</div>

<div class="copyright">

  

  <span class="copyright-year">
    &copy; 
    2017 - 
    2022<span class="heart"><i class="iconfont icon-heart"></i></span><span>om</span>
  </span>

  
  <span id="busuanzi_container_site_pv">
    <span id="busuanzi_value_site_pv"></span>
  </span>
  &nbsp;
  <span id="busuanzi_container_site_uv">
    <span id="busuanzi_value_site_uv"></span>
  </span>

</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  
  <script src="https://cdn.jsdelivr.net/npm/jquery@3.2.1/dist/jquery.min.js" integrity="sha256-hwg4gsxgFZhOsEEamdOYGBf13FyQuiTwlAQgxVSNgt4=" crossorigin="anonymous"></script>
  <script src="https://cdn.jsdelivr.net/npm/slideout@1.0.1/dist/slideout.min.js" integrity="sha256-t+zJ/g8/KXIJMjSVQdnibt4dlaDxc9zXr/9oNPeWqdg=" crossorigin="anonymous"></script>
  <script src="https://cdn.jsdelivr.net/npm/@fancyapps/fancybox@3.1.20/dist/jquery.fancybox.min.js" integrity="sha256-XVLffZaxoWfGUEbdzuLi7pwaUJv1cecsQJQqGLe7axY=" crossorigin="anonymous"></script><script></script><script src="https://cdn.jsdelivr.net/npm/raphael@2.2.7/raphael.min.js" integrity="sha256-67By+NpOtm9ka1R6xpUefeGOY8kWWHHRAKlvaTJ7ONI=" crossorigin="anonymous"></script> <script src="https://cdn.jsdelivr.net/npm/flowchart.js@1.8.0/release/flowchart.min.js" integrity="sha256-zNGWjubXoY6rb5MnmpBNefO0RgoVYfle9p0tvOQM+6k=" crossorigin="anonymous"></script>



<script type="text/javascript" src="/js/main.min.c99b103c33d1539acf3025e1913697534542c4a5aa5af0ccc20475ed2863603b.js"></script>








</body>
</html>
